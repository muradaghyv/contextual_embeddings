Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası Prezidentinin bəzi fərmanlarına dəyişikliklər və əlavələr edilməsi barədə

 

AZƏRBAYCAN RESPUBLİKASI PREZİDENTİNİN FƏRMANI

 

"Azərbaycan Respublikası Dövlət Neft Şirkətinin strukturunun təkmilləşdirilməsi haqqında" Azərbaycan Respublikası Prezidentinin 2003-cü il 24 yanvar tarixli, 844 nömrəli Fərmanına əlavələr və dəyişikliklər edilməsi barədə" Azərbaycan Respublikası Prezidentinin 2010-cu il 22 aprel tarixli, 258 nömrəli Fərmanının 2.1-ci bəndinin icrasını təmin etmək məqsədi ilə qərara alıram:

[1]

2. "Qaz təchizatı haqqında" Azərbaycan Respublikası Qanununun tətbiq edilməsi ilə əlaqədar əlavə tədbirlər haqqında" Azərbaycan Respublikası Prezidentinin 1999-cu il 10 avqust tarixli 178 nömrəli Fərmanının (Azərbaycan Respublikasının Qanunvericilik Toplusu, 1999-cu il, № 8, maddə 488; 2000-ci il, № 7, maddə 498; 2001-ci il, № 10, maddə 640; 2003-cü il, № 10, maddə 546; 2007-ci il, № 8, maddə 769; 2008-ci il, № 8, maddə 719, № 9, maddə 798; 2009-cu il, № 11, maddə 886; 2010-cu il, № 3, maddə 181) 1-ci bəndinə aşağıdakı əlavələr və dəyişikliklər edilsin:

2.1. ikinci abzası aşağıdakı redaksiyada verilsin:

"Qaz təchizatı haqqında" Azərbaycan Respublikası Qanununun 1-ci maddəsinin doqquzuncu abzasında, 5-ci maddəsinin 3-cü hissəsində, 7-ci maddəsində və 15-ci maddəsinin 3-cü hissəsinin üçüncü abzasında nəzərdə tutulmuş "müvafiq icra hakimiyyəti orqanı"nın səlahiyyətlərini Azərbaycan Respublikasının Sənaye və Energetika Nazirliyi həyata keçirir;";

2.2. dördüncü abzasında "həyata keçirir" sözləri "və Azərbaycan Respublikasının Dövlət Neft Şirkəti öz səlahiyyətləri daxilində həyata keçirirlər" sözləri ilə əvəz edilsin;

2.3. yeddinci abzasından "18-ci maddəsinin 2-ci hissəsinin ikinci abzasında və" sözləri çıxarılsın;

2.4. aşağıdakı məzmunda onuncu və on birinci abzaslar əlavə edilsin:

"həmin Qanunun 1-ci maddəsinin səkkizinci abzasında, 11-ci maddəsinin 1-ci və 5-ci hissələrində, 15-ci maddəsinin 2-ci hissəsində, 3-cü hissəsinin dördüncü abzasında nəzərdə tutulmuş "müvafiq icra hakimiyyəti orqanı"nın səlahiyyətlərini Azərbaycan Respublikasının Sənaye və Energetika Nazirliyi və Azərbaycan Respublikasının Dövlət Neft Şirkəti öz səlahiyyətləri daxilində həyata keçirirlər;

həmin Qanunun 18-ci maddəsinin 2-ci hissəsinin ikinci abzasında "müvafiq icra hakimiyyəti orqanları"nın səlahiyyətlərini Azərbaycan Respublikasının Sənaye və Energetika Nazirliyi, Azərbaycan Respublikasının Fövqəladə Hallar Nazirliyi, Azərbaycan Respublikasının Ekologiya və Təbii Sərvətlər Nazirliyi və Azərbaycan Respublikasının Dövlət Neft Şirkəti öz səlahiyyətləri daxilində həyata keçirirlər;".

3. "Azərbaycan Respublikasında bəzi sahibkarlıq fəaliyyəti növlərinə xüsusi razılıq (lisenziya) verilməsinin təkmilləşdirilməsi tədbirləri haqqında" Azərbaycan Respublikası Prezidentinin 2000-ci il 28 mart tarixli, 310 nömrəli Fərmanının (Azərbaycan Respublikasının Qanunvericilik Toplusu, 2000-ci il, № 3, I kitab, maddə 176; 2001-ci il, № 10, maddə 640, № 11, maddə 707; 2002-ci il, № 9, maddə 555; 2003-cü il, № 10, maddə 568; 2004-cü il, № 12, maddə 1004; 2005-ci il, № 12, maddə 1104; 2007-ci il, № 11, maddə 1106; 2008-ci il, № 1, maddə 7) 2-ci bəndində "və büdcədən maliyyələşdirilən" sözlərindən sonra ", habelə qanunvericilikdə nəzərdə tutulmuş digər hallarda" sözləri əlavə edilsin.

[2]

 

İlham ƏLİYEV,

Azərbaycan Respublikasının Prezidenti

 

Bakı şəhəri, 21 oktyabr 2010-cu il

                   № 345




 

İSTİFADƏ OLUNMUŞ MƏNBƏ SƏNƏDLƏRİNİN SİYAHISI

 

1.      2 noyabr 2021-ci il tarixli 1473 nömrəli Azərbaycan Respublikası Prezidentinin Fərmanı (“Xalq” qəzeti, 3 noyabr 2021-ci il, № 238, Azərbaycan Respublikasının Qanunvericilik Toplusu, 2021-ci il, № 11, maddə 1211)

2.      2 may 2024-cü il tarixl 53 nömrəli Azərbaycan Respublikası Prezidentinin Fərmanı (Azərbaycan Dövlət İnformasiya Agentliyinin (AZƏRTAC-ın) rəsmi internet saytı, 2 may 2024-cü il, “Xalq” qəzeti, 3 may 2024-cü il, № 90, Azərbaycan Respublikasının Qanunvericilik Toplusu, 2024-cü il, № 5, I kitab, maddə 505)

 

FƏRMANA EDİLMİŞ DƏYİŞİKLİK VƏ ƏLAVƏLƏRİN SİYAHISI

 




[1] 2 may 2024-cü il tarixl 53 nömrəli Azərbaycan Respublikası Prezidentinin Fərmanı (Azərbaycan Dövlət İnformasiya Agentliyinin (AZƏRTAC-ın) rəsmi internet saytı, 2 may 2024-cü il, “Xalq” qəzeti, 3 may 2024-cü il, № 90, Azərbaycan Respublikasının Qanunvericilik Toplusu, 2024-cü il, № 5, I kitab, maddə 505) ilə 1-ci hissə ləğv edilmişdir.

 

[2] 2 noyabr 2021-ci il tarixli 1473 nömrəli Azərbaycan Respublikası Prezidentinin Fərmanı (“Xalq” qəzeti, 3 noyabr 2021-ci il, № 238, Azərbaycan Respublikasının Qanunvericilik Toplusu, 2021-ci il, № 11, maddə 1211) ilə 4-cü hissə ləğv edilmişdir.

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN