Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası, Gürcüstan, Rumıniya Prezidentlərinin və Macarıstanın Baş nazirinin Bakı Bəyannaməsinin təsdiq edilməsi haqqında

 

AZƏRBAYCAN RESPUBLİKASININ QANUNU

 

Azərbaycan Respublikasının Milli Məclisi qərara alır:

2010-cu il sentyabrın 14-də Bakı şəhərində imzalanmış Azərbaycan Respublikası, Gürcüstan, Rumıniya Prezidentlərinin və Macarıstanın Baş nazirinin Bakı Bəyannaməsi təsdiq edilsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 21 dekabr 2010-cu il

         №  26-IVQ

 

 

Azərbaycan Respublikası, Gürcüstan, Rumıniya Prezidentlərinin və Macarıstanın Baş Nazirinin

B A K I   B Ə Y A N N A M Ə S İ

 

Azərbaycan Respublikası, Gürcüstan, Rumıniya Prezidentləri və Macarıstanın Baş Naziri.

Onların dövlətləri arasında vətəndaşlarının rifahı naminə formalaşan, hərtərəfli əməkdaşlığa, etimada və onların maraqlarına qarşılıqlı hörmətə əsaslanan strateji tərəfdaşlıq münasibətlərini təsdiq edərək,

Xəzər regionunda başlıca karbohidrogen istehsalçısı kimi Azərbaycan Respublikasının əsas rolunu, enerji tranziti dövləti kimi Gürcüstanın əhəmiyyətini və Azərbaycan təbii qazının Avropaya birbaşa çıxışmı təmin etmək üçün Rumıniyanın strateji mövqeyini, həmçinin Macarıstanın Mərkəzi Avropa qaz bazan ilə əlaqəsi kimi strateji yerini və hər iki Avropa İttifaqı Üzv Dövlətinin saxlama imkanlarının nəzərə alaraq həm enerji təchizatı mənbələrinin, həm də marşrutlarının diversifikasiyasının təmin edilməsi məqsədini güdərək,

14 noyabr 2008-ci il tarixli Bakı Enerji Sammiti Bəyannaməsində əksini tapmış müddəaları nəzərə alaraq,

Cənub dəhlizi çərçivəsində inkişaf etmiş layihələrin təşviqi üçün həyata keçirilən addımları dəstəkləyərək,

Enerji sahəsində onların üst-üstə düşən maraqlarım dərk edərək və əməkdaşlıq çərçivəsinin onların ölkələrinə gətirə biləcəyi qarşılıqlı faydam nəzərə alaraq,

Azərbaycan Respublikası, Gürcüstan, Rumıniya və Macarıstan arasında enerji təhlükəsizliyi məsələləri üzrə strateji əməkdaşlığın artan əhəmiyyətini təsdiq edərək və indiyədək əldə olunan əməkdaşlıq səviyyəsindən razılığı qeyd edərək,

Azərbaycan Respublikasının Sənaye və Energetika Nazirliyi, Gürcüstanın Enerji Nazirliyi və Rumıniyanın İqtisadiyyat, Ticarət və Biznes Mühiti Nazirliyi arasında 13 aprel 2010-cu il tarixində Buxarestdə imzalanmış “Mayeləşdirilmiş təbii qaz və onun nəqli sahəsində əməkdaşlıq haqqında Anlaşma Memorandumu”nu, həmçinin 12 may 2010-cu ildə Tiflisdə imzalanmış AGRI Layihəsi İnkişaf Təşkilatının yaradılması haqqında Protokolu nəzərə alaraq,

Aşağıdakılar barədə razılığa gəldilər:

Karbohidrogen resurslarının nəql edilməsinin diversifikasiyasına əsaslanan Azərbaycan Respublikası, Gürcüstan, Rumıniya və Macarıstanı birləşdirən LNG İnterconnector Layihəsinin həyata keçirilməsini dəstəkləyirlər.
AGRI Layihəsinin inkişafı üçün müvafiq Hökumətlər əlaqədar tədbirləri dəstəkləyirlər.
Cənub Dəhlizinə və Avropa enerji təhlükəsizliyinə töhfə kimi Avropa İttifaqının AGRİ-nin dəstəklənməsinə yönəlmiş zəruri addımlarını həvəsləndirirlər.
AGRI Layihəsinin texniki-iqtisadi əsaslandırılmasının hazırlıq işlərinin sürətləndirilməsini təşviq edirlər.
Maraqlı dövlətlərin, beynəlxalq maliyyə təsisatlarının və şirkətlərinin, o cümlədən digər maraqlı tərəflərin AGRI Layihəsinin həyata keçirilməsində və inkişafında iştiraklarmı alqışlayırlar.

 

14 sentyabr 2010-cu ildə Bakı şəhərində, Azərbaycan Respublikasında imzalanmışdır.

 

 

                        Azərbaycan Respublikasının Prezidenti  İlham Əliyev




 




Rumıniya Prezidenti Trayan Basesku




 




Gürcüstan Prezidenti Mixeil Saakaşvili




 




Macarıstanın Baş Naziri Orban Viktor




 

 

Qüvvədədir
YÜKLƏ
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN