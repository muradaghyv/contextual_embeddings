Mətn
Şəkil
Rekvizitlər
Versiyalar
Əlaqəli Sənədlər

“Azərbaycan Respublikasının 2011-ci il dövlət büdcəsi haqqında” Azərbaycan Respublikası Qanununun tətbiq edilməsi barədə” Azərbaycan Respublikası Prezidentinin 2010-cu il 24 noyabr tarixli 358 nömrəli Fərmanının icrasını təmin edilməsi barədə

 

AZƏRBAYCAN RESPUBLİKASI NAZİRLƏR KABİNETİNİN SƏRƏNCAMI

 

“Azərbaycan Respublikasının 2011-ci il dövlət büdcəsi haqqında” Azərbaycan Respublikası Qanununun tətbiq edilməsi barədə” Azərbaycan Respublikası Prezidentinin 2010-cu il 24 noyabr tarixli 358 nömrəli Fərmanının icrasını təmin etmək məqsədi ilə:

1. Azərbaycan Respublikasının Maliyyə Nazirliyinə, Azərbaycan Respublikasının Vergilər Nazirliyinə, Azərbaycan Respublikasının Gömrük Komitəsinə və digər aidiyyəti orqanlara tapşırılsın ki, “Azərbaycan Respublikasının 2011-ci il dövlət büdcəsi haqqında” Azərbaycan Respublikasının Qanunu ilə təsdiq edilmiş dövlət büdcəsinin gəlirləri üzrə göstəricilərin yerinə yetirilməsi üçün müvafiq tədbirlər görsünlər.

2. Azərbaycan Respublikasının Maliyyə Nazirliyinə tapşırılsın ki, “Azərbaycan Respublikasının 2011-ci il dövlət büdcəsi haqqında” Azərbaycan Respublikası Qanununun tətbiq edilməsi barədə” Azərbaycan Respublikası Prezidentinin 2010-cu il 24 noyabr tarixli 358 nömrəli Fərmanının:

2.1.7.1-ci bəndində nəzərdə tutulmuş “Beynəlxalq maliyyə-kredit və ictimai-siyasi təşkilatlara üzvlüklə bağlı xərclər” üzrə vəsaitin bölgüsü barədə təkliflərini bir ay müddətində;

2.1.7.2.1-ci bəndində nəzərdə tutulmuş “Azərbaycan Respublikasının xaricdəki diplomatik nümayəndəliklərinin saxlanılması ilə bağlı xərclər” üzrə vəsaitin bölgüsü barədə Azərbaycan Respublikasının Xarici İşlər Nazirliyi ilə razılaşdırılmış təkliflərini bir ay müddətində;

2.1.7.3-cü bəndində nəzərdə tutulmuş “Digər beynəlxalq fəaliyyət” xərcləri üzrə vəsaitin bölgüsü barədə təkliflərini bir ay müddətində;

2.1.11.2-ci bəndində nəzərdə tutulmuş “Yerli büdcələrə (bələdiyyələrə) verilən dotasiya” üzrə nəzərdə tutulmuş vəsaitin bölgüsü barədə təkliflərini;

2.9.1.3-cü bəndində  “2008-2015-ci illərdə Azərbaycan Respublikasında əhalinin ərzaq məhsulları ilə etibarlı təminatına dair Dövlət Proqramı”nın maliyyələşdirilməsi ilə bağlı xərclər” üzrə nəzərdə tutulmuş vəsaitin bölgüsünə dair aidiyyəti orqanlarla razılaşdırılmış təkliflərini iki ay müddətində;

2.13.3.6.-ci bəndində nəzərdə tutulmuş “Beynəlxalq və respublika səviyyəli ilə bağlı xərclər” üzrə vəsaitin bölgüsünü iki ay müddətində;

2.13.3.11-ci bəndində “Dağ ərazilərində selə qarşı tədbirlərin həyata keçirilməsi ilə bağlı xərclər” üzrə nəzərdə tutulmuş vəsaitin bölgüsünə dair aidiyyəti orqanlarla razılaşdırılmış təkliflərini;

2.2.5-ci bəndində “Ölkənin müdafiə potensialının gücləndirilməsi ilə bağlı xərclər”, 2.13.3.10-cu bəndində “Xüsusi müdafiə təyinatlı layihələr və tədbirlər üzrə xərclər” üzrə nəzərdə tutulmuş vəsaitin bölgüsünə dair aidiyyəti orqanlarla birlikdə təkliflərini;

2.13.3.12-ci bəndində “Dövlət maddi və material ehtiyatlarının yaradılması ilə bağlı xərclər” üzrə nəzərdə tutulmuş vəsaitin bölgüsünə dair aidiyyəti orqanlarla birlikdə təkliflərini Azərbaycan Respublikasının Nazirlər Kabinetinə təqdim etsin.

3. Azərbaycan Respublikasının İqtisadi İnkişaf Nazirliyinə və Azərbaycan Respublikasının Maliyyə Nazirliyinə tapşırılsın ki, həmin Fərmanın 2.10.1.1-ci bəndində nəzərdə tutulan “Dövlət əsaslı vəsait qoyuluşu” üzrə vəsaitin konkret obyektlər və istiqamətlər üzrə bölgüsü barədə təkliflərini 2011-ci il yanvarın 20-dək Azərbaycan Respublikasının Nazirlər Kabinetinə təqdim etsinlər.

4. Azərbaycan Respublikasının Əmlak Məsələləri Dövlət Komitəsinə tapşırılsın ki, həmin Fərmanın 2.12.3.3-cü bəndi ilə , (Dövlət əmlakının özəlləşdirilməsinin təşkili və mülkiyyət hüquqlarının qorunması ilə bağlı xərclər) ayrılmış vəsaitin istifadə istiqamətləri üzrə bölgüsü barədə Azərbaycan Respublikasının Maliyyə Nazirliyi və Azərbaycan Respublikasının İqtisadi İnkişaf Nazirliyi ilə razılaşdırılmış təkliflərini bir ay müddətində Azərbaycan Respublikasının Nazirlər Kabinetinə təqdim etsin.

5. Azərbaycan Respublikasının Əmək və Əhalinin Sosial Müdafiəsi. Nazirliyinə tapşırılsın ki, Azərbaycan Respublikasının Maliyyə Nazirliyi ilə razılaşdırmaqla, əlillərin və sağlamlıq imkanları məhdud uşaqların, iş axtaranların və işsiz vətəndaşların sosial müdafiəsi ilə bağlı tədbirlərin maliyyələşdirilməsinin dövlət proqramları üzrə (Naxçıvan Muxtar Respublikası üzrə xərclər ayrıca göstərilməklə) təkliflərini bir ay müddətində Azərbaycan Respublikasının Nazirlər Kabinetinə təqdim etsin.

6. Bu sərəncamın 2-ci bəndinin ikinci, üçüncü, dördüncü, yeddinci abzaslarının icrasına nəzarət Azərbaycan Respublikası Nazirlər Kabineti Aparatının xarici iqtisadi əlaqələr şöbəsinə, 2-ci bəndinin beşinci abzasının və 4-cü bəndinin icrasına nəzarət iqtisadiyyat və maliyyə-kredit siyasəti şöbəsinə, 2-ci bəndinin altıncı abzasının icrasına nəzarət aqrar-sənaye şöbəsinə, 2-ci bəndinin doqquzuncu abzasının icrasına nəzarət müdafiə sənayesi şöbəsinə, 2-ci bəndinin səkkizinci, onuncu abzaslarının və 3-cü bəndinin icrasına nəzarət tikinti və kommunal təsərrüfatı şöbəsinə, 5-ci bəndinin icrasına nəzarət elm, mədəniyyət, xalq təhsili və sosial problemlər şöbəsinə həvalə edilsin.

7. Bu sərəncam 2011-ci il yanvarın 1-dən qüvvəyə minir.

 

Azərbaycan Respublikasının Baş naziri  A.RASİZADƏ

 

Bakı şəhəri 30 noyabr 2010-cu il

      № 357s

 

 

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN