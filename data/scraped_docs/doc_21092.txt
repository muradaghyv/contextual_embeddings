Mətn
Şəkil
Rekvizitlər
Versiyalar
Əlaqəli Sənədlər

2010-cu il oktyabrın 12-də Bakı şəhərində imzalanmış “Azərbaycan Respublikasının Əmlak Məsələləri Dövlət Komitəsi və Koreya Respublikasının Strategiya və Maliyyə Nazirliyi arasında əməkdaşlıq haqqında Anlaşma Memorandumu”nun təsdiq edilməsi barədə

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. 2010-cu il oktyabrın 12-də Bakı şəhərində imzalanmış “Azərbaycan Respublikasının Əmlak Məsələləri Dövlət Komitəsi və Koreya Respublikasının Strategiya və Maliyyə Nazirliyi arasında əməkdaşlıq haqqında Anlaşma Memorandumu” təsdiq edilsin.

2. Azərbaycan Respublikasının İqtisadiyyat Nazirliyinə tapşırılsın ki, bu Sərəncamın 1-ci bəndində göstərilən Memorandumun həyata keçirilməsini təmin etsin.[1]

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1-ci bəndində göstərilən Memorandumun qüvvəyə minməsi üçün zəruri olan dövlətdaxili prosedurların yerinə yetirilməsi barədə Koreya Respublikası tərəfini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 27 dekabr 2010-cu il

           № 1257

 

 

 

Azərbaycan Respublikasının Əmlak Məsələləri Dövlət Komitəsi

və

Koreya Respublikasının Strategiya və Maliyyə Nazirliyi arasında

əməkdaşlıq haqqında

Anlaşma Memorandumu

 

Bundan sonra “Tərəflər” adlandırılacaq Azərbaycan Respublikasının Əmlak | Məsələləri  Dövlət  Komitəsi  və  Koreya  Respublikasının   Strategiya və  Maliyyə Nazirliyi,

Hər iki ölkənin dövlət əmlakının idarə edilməsi sisteminin inkişaf etdirilməsi j üçün məlumat mübadiləsinin böyük əhəmiyyətə malik olduğunu və Tərəflər arasındakı əməkdaşlıq qarşılıqlı fayda və bərabərlik prinsipləri əsasında dövlət əmlakının səmərəli idarə edilməsinin inkişafına və təkmilləşməsinə töhfə verəcəyini dərk edərək,

aşağıdakılar barədə razılığa gəldilər:

 

1. Bu Anlaşma Memorandumunun məqsədi məlumat mübadiləsini genişləndirmək və

dövlət   əmlakının   idarə   edilməsi   sahəsində   Tərəflər   arasında   əməkdaşlığı gücləndirməkdir.

2. Tərəflər   dövlətlərinin   qanunvericiliyinə   uyğun   olaraq   öz   səlahiyyətləri
çərçivəsində aşağıdakı istiqamətlərdə əməkdaşlıq edəcəklər:

- aidiyyəti üzrə qanunvericilik və tənzimləmə sahəsində;

- təcrübə və məlumatların mübadiləsi;

- qarşılıqlı səfərlərin təşkili;

- məsləhət xidmətlərinin göstərilməsi;

- seminar və treninqlərin təşkili;

- qarşılıqlı razılaşma əsasında əməkdaşlığın digər formaları.

 

3. Təcrübə və məlumat mübadiləsi aşağıdakıları əhatə edir:

 

- Dövlət əmlakının idarə edilməsinə dair məsələlər;

- Dövlət əmlakının idarə edilməsi ilə bağlı təcrübə;

- Tərəflərin bu Anlaşma Memorandumuna uyğun maraqları ilə bağlı digər məsələlər.

 

4. Tərəflər bu Anlaşma Memorandumundan irəli gələn əməkdaşlıq fəaliyyətinin
həyata keçirilməsi üçün Tərəflərin dövlətlərinin milli qanunvericiliklərinə uyğun
olaraq hərəkət edəcəklər.

 

5. Anlaşma Memorandumu çərçivəsində əməkdaşlıq fəaliyyətindən irəli gələn xərclərin ödənişi Tərəflərin qarşılıqlı razılaşması şərtlərinə uyğun olaraq həyata keçiriləcəkdir.

 

6. Bu Anlaşma Memorandumu Tərəflərin onun qüvvəyə minməsi üçün zəruri olan dövlətdaxili prosedurları yerinə yetirmələri barədə sonuncu yazılı bildirişin diplomatik kanallar vasitəsilə alındığı tarixdən qüvvəyə minir və qeyri-müəyyən müddətə bağlanılır. Tərəflər bu Anlaşma Memorandumunu ləğv etmək niyyəti barədə diplomatik kanallar vasitəsi ilə digər Tərəfə yazılı bildiriş göndərməklə bu Anlaşma Memorandumu ləğv edə bilər. Bu Anlaşma Memorandumu belə bildirişin alındığı tarixdən 3 (üç) ay sonra qüvvədən düşür.

 

7. Bu Anlaşma Memorandumu Bakı şəhərində, 12 oktyabr 2010-cu il tarixində iki əsl nüsxədə, hər biri Azərbaycan, Koreya və ingilis dillərində imzalanmışdır, bütün mətnlər bərabər autentikdir. Bu Anlaşma Memorandumu müddəalarının təfsiri zamanı fikir aynlığı yarandığı təqdirdə ingilis dilindəki mətndən istifadə ediləcəkdir.

 

 

Koreya Respublikasının

Strategiya və Maliyyə Nazirliyi

 adından

Nazir müavini

	

 

	

Azərbaycan Respublikasının

Əmlak Məsələləri Dövlət Komitəsi adından

Sədr




 

	

 

	

 




cənab Bon Jin Ko

	

 

	

cənab Kərəm Həsənov

 




 

İSTİFADƏ OLUNMUŞ MƏNBƏ SƏNƏDLƏRİNİN SİYAHISI

 

1. 2 avqust 2022-ci il tarixli 3401 nömrəli Azərbaycan Respublikası Prezidentinin Sərəncamı (“Xalq” qəzeti, 3 avqust 2022-ci il, № 162, Azərbaycan Respublikasının Qanunvericilik Toplusu, 2022-ci il, № 8, maddə 902)

 

SƏRƏNCAMA EDİLMİŞ DƏYİŞİKLİK VƏ ƏLAVƏLƏRİN SİYAHISI

 




[1] 2 avqust 2022-ci il tarixli 3401 nömrəli Azərbaycan Respublikası Prezidentinin Sərəncamı (“Xalq” qəzeti, 3 avqust 2022-ci il, № 162, Azərbaycan Respublikasının Qanunvericilik Toplusu, 2022-ci il, № 8, maddə 902) ilə 2-ci hissəsində “Əmlak Məsələləri Dövlət Komitəsinə” sözləri “İqtisadiyyat Nazirliyinə” sözləri ilə əvəz edilmişdir.

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN