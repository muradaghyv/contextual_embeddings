Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikasının dövlət müstəqilliyinin bərpasının iyirminci ildönümü haqqında

 

AZƏRBAYCAN RESPUBLİKASI PREZİDENTİNİN SƏRƏNCAMI

 

2011-ci il oktyabrın 18-də Azərbaycan Respublikasının dövlət müstəqilliyinin bərpa edilməsinin iyirminci ildönümü tamam olur. Bu illər ərzində demokratik, hüquqi və dünyəvi dövlətin qurulması xalqımızın tarixi nailiyyətidir.

Hələ ötən əsrin 70-ci illərindən başlayaraq Azərbaycanın böyük oğlu Heydər Əliyevin strategiyasına uyğun respublikamızda həyata keçirilən genişmiqyaslı proqramlar müasir iqtisadi potensialın formalaşdırılmasına, sosial-mədəni həyatın canlandırılmasına və milli-mənəvi dəyərlərin dirçəldilməsinə yönəldilərək gələcək müstəqilliyimizin təmin olunması üçün zəmin hazırlamışdı.

SSRİ-nin süqutunun qaçılmaz şəkil alması onun tərkibinə daxil olan bütün müttəfiq respublikalara müstəqillik əldə etmək imkanı yaratdı. Azərbaycan Respublikası 1991-ci il oktyabrın 18-də qəbul etdiyi “Azərbaycan Respublikasının Müstəqilliyi haqqında Konstitusiya Aktı” ilə Azərbaycan Xalq Cümhuriyyətinin varisi olduğunu bəyan edərək öz dövlət müstəqilliyini və suverenliyini beynəlxalq aləmə bildirdi. Qısa bir müddətdə dünya birliyi ölkələri və Birləşmiş Millətlər Təşkilatı tərəfindən tanınmaqla o, beynəlxalq hüququn subyektinə çevrildi. Həmin gün tariximizə dövlət müstəqilliyinin bərpası günü kimi daxil oldu. Azərbaycan Xalq Cümhuriyyətinin bayrağı, himni və gerbi dövlət atributları kimi qəbul edildi və onun yarandığı 28 may günü Respublika günü kimi qeyd olunmağa başladı.

Müstəqilliyimizin ilk illərindəki hərc-mərclik və xalqımızın maraqlarına zidd siyasət, iqtisadiyyatın zəiflədilməsi və milli sərvətlərin talan edilməsi dərin siyasi və iqtisadi-sosial böhranla nəticələndi. 1993-cü ilin iyun ayından ölkədə formalaşmağa başlayan yeni siyasi kurs vətəndaş müharibəsi təhlükəsini aradan qaldırdı, separatçılıq meyillərinə son qoydu və Heydər Əliyevin dövlət quruculuğu siyasətinin gerçəkləşməsinə gətirib çıxardı.

1994-cü ildə imzalanan “Əsrin müqaviləsi” Azərbaycanın neft strategiyasının reallaşması üçün imkan verdi və Xəzər hövzəsində irimiqyaslı layihələrin uğurla həyata keçirilməsini təmin etdi. 2006-cı ildə Bakı-Tbilisi-Ceyhan neft kəmərinin, 2007-ci ildə Bakı-Tbilisi-Ərzurum qaz kəmərinin fəaliyyətə başlaması böyük strateji uğur və Azərbaycanın dünya iqtisadiyyatına inteqrasiyası yolunda həlledici amil oldu.

1995-ci ildə müstəqil Azərbaycanın Konstitusiyasının qəbul edilməsi ilə ölkədə dövlət quruculuğu üçün zəruri hüquqi baza formalaşdı. Ölkəmizin daxili və xarici siyasət konsepsiyası beynəlxalq hüquq normalarına uyğun olaraq quruldu. Bu illər ərzində Azərbaycanda bütün istiqamətlərdə dövlət quruculuğu prosesi uğurla həyata keçirilmiş, dövlətçilik ənənələri zənginləşdirilmişdir.

Keçid dövrünü başa vuran respublikamız bu gün özünün uzunmüddətli inkişaf strategiyasının istiqamətlərini müəyyən edən bir ölkədir. Azərbaycan dünya miqyasında iqtisadi artım sürətinə görə ön sıralarda gedərək islahatçı ölkə kimi tanınır. Respublikamızda neft və qeyri-neft sektorlarının yüksəlişi, çoxşaxəli iqtisadiyyatın ahəngdar inkişafı təmin olunmuşdur. Ümumi daxili məhsul, büdcə və valyuta ehtiyatları ildən-ilə artmaqdadır. Güclü sahibkarlar sinfi və orta təbəqə yaranır. Azərbaycanın enerji təhlükəsizliyi təmin olunmuşdur. Yeni infrastruktur formalaşır, beynəlxalq aeroportlar istismara verilir, minlərlə kilometr yol və müasir körpülər salınır. Mühüm sosial əhəmiyyətə malik obyekt olan Oğuz-Qəbələ-Bakı su kəməri istismara verilmişdir. Tarixi İpək Yolunun bərpası ilə bağlı Bakı-Tbilisi-Qars dəmir yolu və yeni limanın tikilməsi kimi irimiqyaslı strateji layihələr gerçəkləşdirilir.

Azərbaycanda ordu quruculuğu prosesi böyük uğurla gedir. Silahlı Qüvvələrimizin peşəkar hazırlıq səviyyəsi, maddi-texniki bazası və döyüş qabiliyyəti möhkəmləndirilir. Ölkəmizdə müdafiə sənayesi inkişaf etdirilir, ilk süni peykimizlə bağlı layihə həyata keçirilir. İnformasiya-kommunikasiya texnologiyaları sahəsində əldə olunan nailiyyətlər informasiya cəmiyyətinin qurulması üçün möhkəm zəmin yaradır.

Regionların inkişafı proqramı çərçivəsində böyük nailiyyətlər əldə edilmişdir. Təhsil, səhiyyə, mədəniyyət və sosial həyatda qazanılan müvəffəqiyyətlərin miqyasının parlaq göstəricisi tikilən yüzlərlə məktəb, yaranan tibb müəssisələri, yeniləşən mədəniyyət ocaqları, muzeylər, parklar, qurulan idman kompleksləri və olimpiya mərkəzləridir. Aparılan quruculuq və abadlıq işləri sayəsində bu gün paytaxtımız yeni görkəm almaqdadır, şəhər və rayonlarımız ildən-ilə gözəlləşir. Ölkəmizin ərzaq təhlükəsizliyi təmin olunmuş, yeni iş yerləri açılaraq yoxsulluğun səviyyəsi bir neçə dəfə azaldılmışdır.

Azərbaycan çoxsaylı uğurlara hələ də yaşadığı Ermənistan-Azərbaycan, Dağlıq Qarabağ münaqişəsi şəraitində nail olmuşdur. Beynəlxalq qurumların qəbul etdiyi qərar və qətnamələrə baxmayaraq ölkəmizin ərazi bütövlüyü indiyədək bərpa olunmamışdır. Danışıqlar prosesində Azərbaycanın tələbi ölkəmizin zəbt olunmuş torpaqlarının işğaldan beynəlxalq hüquq normaları çərçivəsində azad olunması və ərazi bütövlüyümüzün bərpa edilməsindən ibarətdir. Bu, Azərbaycanın qəti və dəyişməz mövqeyidir. Hazırda ölkəmizin zəbt olunmuş torpaqlarının işğalına son qoymaqdan daha vacib vəzifəmiz yoxdur.

Münaqişə öz həllini tapana qədər məcburi köçkünlərin sosial müdafiəsi təmin olunmaqdadır. Bu gün Azərbaycan ərazisində çadır şəhərciyi qalmayıbdır. Məcburi köçkünlər üçün yeni qəsəbələr salınıb, evlər tikilib və bu istiqamətdə görülən işlər davam etdirilir.

İyirmi illik inkişaf yolumuzun ən parlaq nəticəsi ondan ibarətdir ki, bu gün Azərbaycan, sözün əsl mənasında, artıq tam müstəqil ölkədir. Ölkəmizdə gerçəkləşdirilən siyasət daim Azərbaycan xalqının maraqlarına xidmət göstərir.

2010-cu ildə Azərbaycanda Dövlət Bayrağı meydanının açılışı olmuş və dünyanın ən yüksək bayrağı ucaldılmışdır. Bu meydan Azərbaycanın son iyirmi ildə keçdiyi inkişaf yolunun rəmzinə çevrilmişdir.

Azərbaycanın dövlət müstəqilliyi respublikamızın hər bir vətəndaşı üçün ən böyük sərvətdir. Azərbaycanın dövlət müstəqilliyinin bərpasının iyirmiillik yubileyinin ölkəmizin həyatında müstəsna əhəmiyyət daşıyan ictimai-siyasi hadisə olduğunu nəzərə alaraq, müstəqillik illərində Azərbaycan Respublikasının keçdiyi zəngin inkişaf yolunda qazandığı parlaq nailiyyətlərin təbliğini təmin etmək məqsədi ilə qərara alıram:

1. Azərbaycan Respublikasının dövlət müstəqilliyinin bərpasının iyirminci ildönümü ölkəmizdə dövlət səviyyəsində təntənəli surətdə qeyd olunsun.

2. “Azərbaycan Respublikasının dövlət müstəqilliyinin bərpasının iyirminci ildönümü ilə bağlı Tədbirlər Planı” təsdiq edilsin.

3. Azərbaycan Respublikasının Nazirlər Kabineti nəzərdə tutulmuş tədbirlərin maliyyələşdirilməsini təmin etsin və bu Sərəncamdan irəli gələn digər məsələləri həll etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 21 yanvar 2011-ci il

               № 1293

 

 

Azərbaycan Respublikası Prezidentinin
21 yanvar 2011-ci il tarixli, 1293 nömrəli Sərəncamı ilə
TƏSDİQ EDİLMİŞDİR

 

Azərbaycan Respublikasının dövlət müstəqilliyinin bərpasının iyirminci ildönümü ilə bağlı


TƏDBİRLƏR PLANI

 

I. Təşkilati tədbirlər

 

№

	

Tədbirin adı

	

Məsul təşkilatlar

	

Məsul şəxslər

	

İcra müddəti




1.

	

Azərbaycan Respublikasının dövlət müstəqilliyinin bərpasının iyirminci ildönümü ilə əlaqədar tədbirlərin keçirilməsini və koordinasiyasını təmin etmək üçün xüsusi işçi qrupunun yaradılması

	

Azərbaycan Respublikası Prezidentinin Administrasiyası

	

Ramiz Mehdiyev

	

yanvar 2011-ci il




2.

	

Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş xüsusi loqotipin tərtibi və yubiley ili ərzində onun müxtəlif tədbirlərdə geniş istifadə edilməsi

	

Azərbaycan Respublikası Prezidentinin Administrasiyası

Mədəniyyət və Turizm Nazirliyi

	

Fatma Abdullazadə Əbülfəs Qarayev

	

yanvar-fevral 2011-ci il




3.

	

2011-ci il ərzində Azərbaycanda keçiriləcək beynəlxalq miqyaslı tədbirlərdə Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş müvafiq sərgilərin təşkili və xarici dillərdə müxtəlif çap materiallarının təqdimatı

	

Xarici İşlər Nazirliyi

Mədəniyyət və Turizm Nazirliyi

Azərbaycan Milli Elmlər Akademiyası

	

Elmar Məmmədyarov

Əbülfəs Qarayev

Mahmud Kərimov

	

il ərzində




4.

	

Müxtəlif ölkələrdə «Azərbaycan günü»nün keçirilməsi (xüsusi qrafik üzrə)

	

Xarici İşlər Nazirliyi

Mədəniyyət və Turizm Nazirliyi

Diasporla İş üzrə Dövlət Komitəsi

	

Elmar Məmmədyarov

Əbülfəs Qarayev

Nazim İbrahimov

	

il ərzində




5.

	

İkinci Beynəlxalq Muğam Festivalının keçirilməsi

	

Mədəniyyət və Turizm Nazirliyi

Azərbaycan Bəstəkarlar ittifaqını cəlb etməklə

	

Əbülfəs Qarayev

Firəngiz Əlizadə

	

mart 2011-ci il




6.

	

Ümumdünya Mədəniyyətlərarası Dialoq Forumunun keçirilməsi

	

Mədəniyyət və Turizm Nazirliyi

	

Əbülfəs Qarayev

	

aprel 2011-ci il




7.

	

«XXI əsrin çağırışları: humanitar aspekt» Azərbaycan — Rusiya Beynəlxalq Forumunun keçirilməsi

	

Azərbaycan Respublikası Prezidentinin Administrasiyası

	

Ramiz Mehdiyev

	

sentyabr 2011-ci il




8.

	

Dünya azərbaycanlılarının qurultayının keçirilməsi

	

Azərbaycan Respublikası Prezidentinin Administrasiyası

Diasporla iş üzrə Dövlət Komitəsi

	

Əli Həsənov Nazim İbrahimov

	

iyun-iyul 2011-ci il




9.

	

Azərbaycan gənclərinin VI forumunun keçirilməsi

	

Gənclər və İdman Nazirliyi

	

Azad Rəhimov

	

oktyabr 2011-ci il




10.

	

Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş xüsusi internet layihəsinin formalaşdırılması və müstəqillik illərində əldə edilmiş bütün nailiyyətlərin müvafiq qaydada, o cümlədən videomateriallar şəklində həmin layihədə cəmləşdirilməsi

	

Azərbaycan Respublikası Prezidentinin Administrasiyası

Rabitə və İnformasiya Texnologiyaları Nazirliyi

	

Əli Həsənov

ElnurAslanov

Əli Abbasov

	

il ərzində




11.

	

Azərbaycan Respublikasının dövlət müstəqilliyinin bərpasının iyirminci ildönümünə həsr edilmiş yekun yubiley mərasiminin keçirilməsi

	

Azərbaycan Respublikası Prezidentinin Administrasiyası

Mədəniyyət və Turizm Nazirliyi

	

Ramiz Mehdiyev

Elçin Bağırov

Oqtay Şahbazov

Əbülfəs Qarayev

	

oktyabr 2011-ci il

 

II. Kütləvi tədbirlər

 

1.

	

Azərbaycanın bütün şəhər, rayon, qəsəbə və kəndlərində Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş kütləvi aksiyaların və təntənəli yubiley şənliklərinin təşkil edilməsi (xüsusi qrafik üzrə)

	

Azərbaycan Respublikası Prezidentinin Administrasiyası

Şəhər və rayon icra hakimiyyətləri orqanları

	

Əli Həsənov

Zeynal Nağdəliyev

	

il ərzində




2.

	

Yaradıcı ittifaqların təklifləri əsasında Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş təsviri sənət sərgilərinin, dəyirmi masaların və konsertlərin təşkil edilməsi

	

Mədəniyyət və Turizm Nazirliyi

Azərbaycan Yazıçılar Birliyini, Azərbaycan Rəssamlar İttifaqını və Azərbaycan Bəstəkarlar İttifaqını cəlb etməklə

	

Əbülfəs Qarayev

Anar Rzayev

Fərhad Xəlilov

Firəngiz Əlizadə

	

sentyabr-oktyabr 2011-ci il




3.

	

Azərbaycan Respublikasının xarici ölkələrdə səfirlikləri, beynəlxalq təşkilatlarda nümayəndəlikləri və diaspor qurumları vasitəsilə Azərbaycan dövlətinin müstəqillik illərindəki nailiyyətlərini nümayiş etdirmək məqsədilə sərgi, konsert və konfransların təşkil olunması, müxtəlif nüfuzlu çap və elektron informasiya vasitələrində müvafiq məlumatların yayılması (xüsusi qrafik üzrə)

	

Nazirlər Kabineti Xarici İşlər Nazirliyi

Mədəniyyət və Turizm Nazirliyi

Diasporla İş üzrə Dövlət Komitəsi

	

Yaqub Eyyubov

Elmar Məmmədyarov

Əbülfəs Qarayev

Nazim İbrahimov

	

aprel-oktyabr 2011-ci il




4.

	

Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş kino və videomaterialların, o cümlədən kiçik həcmli videoçarxların çəkilməsi, ölkə daxilində və xaricdə yayılması

	

Azərbaycan Respublikası Prezidentinin

Administrasiyası Mədəniyyət və Turizm Nazirliyi

Xarici İşlər Nazirliyi

Milli Arxiv idarəsi

«Azərbaycan Televiziya və Radio Verilişləri» Qapalı Səhmdar Cəmiyyəti

	

Əli Həsənov

Əbülfəs Qarayev

Elmar Məmmədyarov

Ataxan Paşayev

Arif Alışanov

	

iyul-sentyabr 2011-ci il




5.

	

Azərbaycan Respublikasının dövlət müstəqilliyinin bərpasının iyirminci ildönümü ilə əlaqədar müxtəlif mədəni tədbirlərin keçirilməsi (xüsusi qrafik üzrə)

	

Mədəniyyət və Turizm Nazirliyi

	

Əbülfəs Qarayev

	

avqust-sentyabr 2011-ci il




6.

	

Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş müxtəlif idman yarışlarının keçirilməsi (xüsusi qrafik üzrə)

	

Gənclər və İdman Nazirliyi

	

Azad Rəhimov

	

fevral-oktyabr 2011-ci il

 

III. Elmi simpozium, konfrans, müsabiqə və sərgilər

 

1.

	

Respublikanın bütün muzeylərində Azərbaycanın Respublikasının müstəqillik illərində qazandığı uğurları əks etdirən ekspozisiyaların və ya səyyar sərgilərin yaradılması (xüsusi plan əsasında)

	

Mədəniyyət və Turizm Nazirliyi

Azərbaycan Milli Elmlər Akademiyası

Şəhər və rayon icra hakimiyyəti orqanları

	

Əbülfəs Qarayev

Mahmud Kərimov

Zeynal Nağdəliyev

	

mart-oktyabr 2011-ci il




2.

	

«Müstəqil Azərbaycanın 20 il ərzində keçdiyi tarixi yol» mövzusunda elmi-praktiki konfransın keçirilməsi

	

Təhsil Nazirliyi

Azərbaycan Milli Elmlər Akademiyası

	

Misir Mərdanov

Mahmud Kərimov

	

sentyabr 2011-ci il




3.

	

«Müstəqil Azərbaycanın inkişafı rəqəmlərdə» mövzusunda elmi simpoziumun keçirilməsi

	

Təhsil Nazirliyi

Dövlət Statistika Komitəsi

Azərbaycan Milli Elmlər Akademiyası

	

Misir Mərdanov

Arif Vəliyev

Mahmud Kərimov

	

may-oktyabr 2011-ci il




4.

	

Müxtəlif nazirlik, komitə və digər dövlət qurumları tərəfindən Azərbaycan dövlətçiliyinin ayrı-ayrı sahələrdə son 20 ildə qazandığı uğurlara həsr olunmuş dəyirmi masa və konfransların təşkil edilməsi, müvafiq materialların dərc edilməsi (xüsusi qrafik üzrə)

	

Azərbaycan Respublikası Prezidentinin Administrasiyası

Nazirlər Kabineti

	

Ramiz Mehdiyev

Elçin Əfəndiyev

Zeynal Nağdəliyev

	

sentyabr-noyabr 2011-ci il




5.

	

«Müstəqil Azərbaycan Respublikası Azərbaycan Xalq Cümhuriyyətinin varisidir» mövzusunda beynəlxalq konfransın keçirilməsi

	

Təhsil Nazirliyi

Azərbaycan Milli Elmlər Akademiyası

	

Misir Mərdanov

Mahmud Kərimov

	

sentyabr 2011-ci il




6.

	

Respublikanın ümumi təhsil müəssisələrində şagirdlər arasında müstəqil Azərbaycana həsr olunmuş müxtəlif tədbirlərin keçirilməsi (xüsusi plan üzrə)

	

Təhsil Nazirliyi

	

Misir Mərdanov

	

il ərzində




7.

	

Uşaq, yeniyetmə və gənclər arasında ümumrespublika rəsm, musiqi və idman müsabiqələrinin keçirilməsi

	

Təhsil Nazirliyi

Mədəniyyət və Turizm Nazirliyi

Gənclər və İdman Nazirliyi

	

Misir Mərdanov

Əbülfəs Qarayev

Azad Rəhimov

	

aprel-sentyabr 2011-ci il

 

IV. İnformasiya, çap məmulatı və suvenirlərin hazırlanması

 

1.

	

Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş xüsusi foto-albomun hazırlanması

	

Azərbaycan Respublikası Prezidentinin Administrasiyası

Mədəniyyət və Turizm Nazirliyi

	

Əli Həsənov

Əbülfəs Qarayev

	

oktyabr-dekabr 2011-ci il




2.

	

Müstəqillik illərində Azərbaycanın dövlət quruculuğu, iqtisadi-siyasi və sosial inkişafı, xarici və daxili siyasəti haqqında xüsusi kitabın hazırlanıb çap edilməsi

	

Azərbaycan Respublikası Prezidentinin Administrasiyası

Azərbaycan Milli Elmlər Akademiyası

Dövlət Statistika Komitəsi

	

Ramiz Mehdiyev

Fatma Abdullazadə

Mahmud Kərimov

Arif Vəliyev

	

sentyabr 2011-ci il




3.

	

«Müstəqil Azərbaycan son 20 ildə» statistika toplusunun kitab və disk şəklində buraxılması

	

Dövlət Statistika Komitəsi

	

Arif Vəliyev

	

sentyabr 2011-ci il




4.

	

«Azərbaycan Dövlət Kitabı»nın çap edilməsi və təqdimatı mərasiminin keçirilməsi

	

Azərbaycan Respublikası Prezidentinin Administrasiyası

	

Fatma Abdullazadə

	

oktyabr-noyabr 2011-ci il




5.

	

Dünyanın aparıcı kütləvi informasiya vasitələrinin, eləcə də İnternet və digər informasiya daşıyıcılarının imkanlarından istifadə edərək müstəqil Azərbaycan haqqında materialların beynəlxalq ictimaiyyətə çatdırılması (xüsusi plan üzrə)

	

Azərbaycan Respublikası Prezidentinin Administrasiyası

Xarici İşlər Nazirliyi

Rabitə və İnformasiya Texnologiyaları Nazirliyi

AzərTAc

«Azərbaycan Televiziya və Radio Verilişləri» Qapalı Səhmdar Cəmiyyəti

	

Əli Həsənov

Elmar Məmmədyarov

Əli Abbasov

Aslan Aslanov

Arif Alışanov

	

mart-oktyabr 2011-ci il




6.

	

Azərbaycan Respublikasının dövlət müstəqilliyinin bərpasının iyirminci ildönümünə həsr olunmuş poçt markalarının, albom, plakat və digər çap məmulatlarının buraxılması

	

Nazirlər Kabineti

Mədəniyyət və Turizm Nazirliyi

Rabitə və İnformasiya Texnologiyaları Nazirliyi

Azərbaycan Rəssamlar İttifaqını cəlb etməklə

	

Elçin Əfəndiyev

Əbülfəs Qarayev

Əli Abbasov

Fərhad Xəlilov

	

sentyabr 2011-ci il




7.

	

Azərbaycan Respublikasının dövlət müstəqilliyinin bərpasının iyirminci ildönümü ilə bağlı qızıl xatirə sikkələrinin buraxılması

	

Mərkəzi Bank

	

Elman Rüstəmov

	

sentyabr 2011-ci il

 

Qeyd: Xüsusi qrafik və ya plan üzrə keçirilən tədbirlər işçi qrupunun rəhbəri ilə razılaşdırılmalıdır.

 

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN