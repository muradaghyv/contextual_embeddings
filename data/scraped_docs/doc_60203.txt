Mətn
Şəkil
Rekvizitlər
Versiyalar
Əlaqəli Sənədlər

Biləcəri bələdiyyəsinin iclasının

 

QƏRARI

 

№ 09/03

 

08 iyul 2025-ci il

	

Binəqədi rayonunun




 

	

Biləcəri qəsəbəsi

 

ÇIXARIŞ

 

Gündəlikdə duran məsələ:

1. “Bələdiyyələrin maliyyəsinin əsasları haqqında” Qanunun 7-ci maddəsinin 1.6-cı bəndi və 2-ci hissəsinin birinci cümləsi nəzərə alınaraq, Azərbaycan Respublikası Bakı şəhəri Binəqədi rayonu Biləcəri bələdiyyəsinin (bundan sonra - bələdiyyə) ərazisində mehmanxana, sanatoriya-kurort və turizm xidmətləri göstərən şəxslərə həmin xidmətlərə görə yerli ödənişin müəyyən edilməsi məqsədilə Biləcəri bələdiyyəsinin iclası

 

QƏRARA ALIR:

 

1. Bələdiyyə ərazisində mehmanxana, sanatoriya-kurort və turizm xidmətləri göstərən şəxslərə həmin xidmətlərə görə yerli ödənişin ehtimal olunan həcmi əhəmiyyətli sayıldığından onun tətbiqi zəruri hesab edilsin.

2. “Yerli (bələdiyyə) vergilər və ödənişlər haqqında” Azərbaycan Respublikası Qanununun 9.1.4-cü maddəsinə əsasən yerli ödənişin məbləği bələdiyyənin ərazisində mehmanxana, sanatoriya-kurort və turizm xidmətləri göstərilən hər bir şəxs (qonaq, müştəri) üçün sutkada 1.0 manat (bir manat) müəyyən edilsin.

3. Yerli ödənişin “Yerli (bələdiyyə) vergilər və ödənişlər haqqında” Azərbaycan Respublikası Qanununun 11.2-ci maddəsinə uyğun olaraq qeydiyyata düşmüş şəxslərdən tutularaq, növbəti ayın 5-dək bələdiyyəyə ödənilməsi təmin edilsin.

4. Qərar qanunvericiliklə müəyyən edilmiş qaydada Azərbaycan Respublikasının Hüquqi Aktların Dövlət Reyestrinə daxil edilməsi üçün Azərbaycan Respublikasının Ədliyyə Nazirliyinə təqdim edilsin.

5. Qərarın icrası Biləcəri bələdiyyəsinin sədrinə həvalə edilsin.

 

Sədr:

	

Fərid Cəfərov




 

	

 




Katib:

	

Mehriban Qasımova

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN