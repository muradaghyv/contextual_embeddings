Mətn
Şəkil
Rekvizitlər
Versiyalar
Əlaqəli Sənədlər

Dissertasiya işlərinə rəsmi opponentliyə görə əməyin ödənilməsi haqqında[1]

 

AZƏRBAYCAN RESPUBLİKASI NAZİRLƏR KABİNETİNİN QƏRARI

 

Azərbaycan Respublikasının ali təhsil müəssisələrində, elmi müəssisə və təşkilatlarda elmi dərəcə almaq üçün müdafiə olunan dissertasiya işlərinə rəsmi opponentliyə görə əməyin ödənilməsi ilə bağlı məsələləri tənzimləmək məqsədi ilə Azərbaycan Respublikasının Nazirlər Kabineti qərara alır:[2]

1. Elmi dərəcə almaq üçün müdafiə olunan dissertasiya işlərinin rəsmi opponentlərinə aşağıdakı həcmdə saat normaları müəyyən edilsin:

1.1. elmlər doktoru elmi dərəcəsi üzrə - 40 saat;

1.2. fəlsəfə doktoru elmi dərəcəsi üzrə - 20 saat.

2. Rəsmi opponentlərin əməyinin saathesabı ödənilməsi məbləğləri "Büdcədən maliyyələşdirilən müəssisə, idarə və təşkilatlarda tədris məşğələlərinin aparılmasına cəlb edilən işçilərin əməyinin saathesabı ödənilməsi məbləğləri haqqında" Azərbaycan Respublikası Nazirlər Kabinetinin 2000-ci il 20 noyabr tarixli 205 nömrəli qərarına uyğun olaraq, ali məktəb tələbələri ilə tədris məşğələləri aparan şəxslər üçün nəzərdə tutulmuş məbləğlərdə müəyyənləşdirilsin.

3. Müəyyən edilsin ki, dissertasiya işləri üzrə rəsmi opponentliyə görə saathesabı ödəniş haqları iddiaçının doktorantı, adyunktu və ya dissertantı olduğu elmi müəssisə və təşkilatın, ali təhsil müəssisəsinin xərclər smetasında bu məqsəd üçün nəzərdə tutulmuş vəsait hesabına ödənilir.[3]

4. Bu qərar imzalandığı gündən qüvvəyə minir.

 

Azərbaycan Respublikasının Baş naziri   A.RASİZADƏ

 

Bakı şəhəri, 2 fevral 2011-ci il

     № 22

 

 

 




İSTİFADƏ OLUNMUŞ MƏNBƏ SƏNƏDLƏRİNİN SİYAHISI

 

1.       28 aprel 2017-ci il tarixli 186 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 30 aprel 2017-ci il, № 91, Azərbaycan Respublikasının Qanunvericilik Toplusu, 2017-ci il, №4, maddə 669)

2.       14 yanvar 2020-ci il tarixli 9 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 18 yanvar 2020-ci il, № 10, Azərbaycan Respublikasının Qanunvericilik Toplusu, 2020-ci il, № 1, maddə 67)

 

QƏRARA EDİLMİŞ DƏYİŞİKLİK VƏ ƏLAVƏLƏRİN SİYAHISI

 




[1] 28 aprel 2017-ci il tarixli 186 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 30 aprel 2017-ci il, № 91, Azərbaycan Respublikasının Qanunvericilik Toplusu, 2017-ci il, №4, maddə 669) ilə qərarın adına, preambulasına və 3-cü hissəsinə “opponentliyə” sözündən əvvəl “rəsmi” sözü əlavə edilmişdir.

 

[2] 28 aprel 2017-ci il tarixli 186 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 30 aprel 2017-ci il, № 91, Azərbaycan Respublikasının Qanunvericilik Toplusu, 2017-ci il, №4, maddə 669) ilə qərarın preambulasında “, elmi idarə və təşkilatlarında” sözləri “və elmi müəssisələrdə” sözləri ilə əvəz edilmişdir.

 

14 yanvar 2020-ci il tarixli 9 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 18 yanvar 2020-ci il, № 10, Azərbaycan Respublikasının Qanunvericilik Toplusu, 2020-ci il, № 1, maddə 67) ilə preambulada “və elmi müəssisələrdə” sözləri “, elmi müəssisə və təşkilatlarda” sözləri ilə əvəz edilmişdir.

 

[3] 28 aprel 2017-ci il tarixli 186 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 30 aprel 2017-ci il, № 91, Azərbaycan Respublikasının Qanunvericilik Toplusu, 2017-ci il, №4, maddə 669) ilə qərarın 3-cü hissəsində “həmin şəxslərin çalışdıqları müəssisə, idarə və təşkilatların” sözləri “iddiaçının doktorantı və ya dissertantı olduğu elmi müəssisə və ali təhsil müəssisəsinin” sözləri ilə əvəz edilmişdir.

 

14 yanvar 2020-ci il tarixli 9 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 18 yanvar 2020-ci il, № 10, Azərbaycan Respublikasının Qanunvericilik Toplusu, 2020-ci il, № 1, maddə 67) ilə 3-cü hissəyə “doktorantı” sözündən sonra “, adyunktu” sözü və “müəssisə və” sözlərindən sonra “təşkilatın,” sözü əlavə edilmişdir.

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN