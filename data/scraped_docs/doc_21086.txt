Mətn
Şəkil
Rekvizitlər
Versiyalar
Əlaqəli Sənədlər

2010-cu il noyabrın 15-də Ştutqart şəhərində imzalanmış “Azərbaycan Respublikasının Müdafiə Nazirliyi və Amerika Birləşmiş Ştatlarının Avropa Komandanlığı arasında hərbi əməkdaşlıq üzrə İş Planı”nın təsdiq edilməsi haqqında

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. 2010-cu il noyabrın 15-də Ştutqart şəhərində imzalanmış “Azərbaycan Respublikasının Müdafiə Nazirliyi və Amerika Birləşmiş Ştatlarının Avropa Komandanlığı arasında hərbi əməkdaşlıq üzrə İş Planı” təsdiq edilsin.

2. Azərbaycan Respublikasının Müdafiə Nazirliyinə tapşırılsın ki, bu Sərəncamın 1-ci bəndində göstərilən sənədin həyata keçirilməsini təmin etsin.

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1-ci bəndində göstərilən sənədin qüvvəyə minməsi üçün zəruri olan dövlətdaxili prosedurların yerinə yetirilməsi barədə Amerika Birləşmiş Ştatları tərəfini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 27 dekabr 2010-cu il

             № 1262

 

 

 

AZƏRBAYCAN RESPUBLİKASININ MÜDAFİƏ NAZİRLİYİ

VƏ

AMERİKA BİRLƏŞMİŞ ŞTATLARININ AVROPA KOMANDANLIĞI

ARASINDA HƏRBİ ƏMƏKDAŞLIQ ÜZRƏ

İŞ PLANI

 

Azərbaycan Respublikası Müdafiə Nazirliyi və ABŞ Müdafiə Departamenti arasında İkitərəfli Hərbi Məsləhətləşmələrə əsaslanaraq,

Azərbaycan Respublikasının Avro-Atlantik strukturlara inteqrasiyasının dəstəklənməsi və onun NATO ilə Fərdi Tərəfdaşlıq üzrə Əməliyyat Planmı (FTƏP) həyata keçirməsi; Şimali Atlantika Müqaviləsi Təşkilatı (NATO) qüvvələri və Azərbaycan Respublikasının Silahlı Qüvvələri arasında qarşılıqlı uyarlılığın inkişaf etdirilməsi; Azərbaycan Respublikasının Silahlı Qüvvələrinin çoxmillətli sülhməramlı əməliyyatlarda iştirakının asanlaşdırılması; Azərbaycan Respublikası Müdafiə Nazirliyi ilə Amerika Birləşmiş Ştatları Avropa Komandanlığı arasında işçi əlaqələrin genişləndirilməsi məqsədilə,

Azərbaycan Respublikası Müdafiə Nazirliyi və ABŞ Avropa Komandanlığı aşağıdakılara nail olunması üçün əməkdaşlıq edəcəklər:

 

A. MƏQSƏDLƏR:

 

Azərbaycan Respublikası Müdafiə Nazirliyi ,və ABŞ Avropa Komandanlığı razılaşırlar ki, qarşılıqlı hərbi əlaqələr Azərbaycan və NATO arasında FTƏP-in yerinə yetirilməsi üzrə aşağıdakı məqsədlərə yönəldiləcəkdir:

I.          NATO ilə qarşılıqlı uyarlılığa nail olunması üçün Azərbaycan Respublikasının Silahlı Qüvvələrində və onların qərargah quruluşunda aparılan islahatların dəstəklənməsi:

II.        Azərbaycanın peşəkar gizir/çavuş kadrlarında diqqəti cəmləşdirməklə peşəkar hərbi təhsil sisteminin inkişafı sahəsində və digər tətbiq oluna biləcək səylərinin dəstəklənməsi;

III.     Çoxmillətli sülhməramlı əməliyyatlarda iştirak etmək məqsədilə qüvvələrin hazırlanması üzrə Azərbaycanın səylərinin dəstəklənməsi;

IV.    Azərbaycanın Hərbi Dəniz Qüvvələrinin imkanlarının genişləndirilməsi üzrə səylərinin dəstəklənməsi;

V.       Azərbaycanın öz hərbi aerodromunda imkanlarının artırılması, hava məkanı müşahidə imkanlarının artırılması üzrə səylərinin dəstəklənməsi.

 

B. HƏYATA KEÇİRMƏ PLANI:

 

Bu məqsədlərə nail olmaq üçün, Azərbaycan Respublikası Müdafiə Nazirliyi və ABŞ Avropa Komandanlığı əməkdaşlıq üzrə müxtəlif tədbirləri və hərbi əlaqələri planlaşdırmaq, təmin etmək və həyata keçirmək üçün hər cür əməli səy göstərəcəklər. Hər il, Azərbaycan Respublikası Müdafiə Nazirliyi və ABŞ Avropa Komandanlığı məqsədlərə nəzər salmaq, onları təsdiq etmək. əldə olunmuş nailiyyətləri qiymətləndirmək və gələcək tədbirlərin planlaşdırılmasına dair istiqamətlərin hazırlanması üçün Polkovniklər səviyyəsində İşçi Qrupunun görüşünü həyata keçirəcəklər. Polkovniklər səviyyəsində İşçi Qrupunda müəyyən edilən məqsədlərin həyata keçirilməsi üzrə tədbirlər, ondan sonra həyata keçiriləcək illik İkitərəfli Əməkdaşlıq üzrə Planlaşdırma Konfransı (BCPC) zamanı planlaşdırılacaqdır. Əməkdaşlıq üzrə Planlaşdırma Konfransının nəticəsi, növbəti il üçün razılaşdırılmış tədbirlərdən ibarət tam siyahım özündə birləşdirən bu İş Planının illik əlavəsidir (bu sənədə Əlavə A). Tərəflərin qarşılıqlı razılığı əsasında bu Əlavəyə dəyişikliklər edilə bilər və ya yeni əlavələr tərtib oluna bilər. Hərbi əlaqələrin növləri aşağıdakıları ehtiva edə bilər:

 

1. SÜLH NAMİNƏ TƏRƏFDAŞLIQ (SNT) VƏ NATO-nun DƏSTƏYİ İLƏ HƏYATA KEÇİRİLƏN DİGƏR TƏDBİRLƏR

 

SNT tədbirləri NATO ilə qarşılıqlı uyarlılığı həyata keçirmək üçün əsas vasitədir. Onlar, NATO təlimlərinin təsdiqinə və NATO standartlarına uyğunlaşma məsələlərində çatışmamazlıqların müəyyənləşdirilməsinə imkan verir. Bundan başqa, onlar digər NATO tərəfdaşı olan ölkələrlə qarşılıqlı fəaliyyətə və digər tərəfdaş ölkələrdən qazanılan təcrübələrə və ideyalara şərik olmaq üzrə forumu təmin etməyə imkan verir.

 

2. YÜKSƏK RÜTBƏLİ ZABİTLƏRİN SƏFƏRLƏRİ

 

a. Yüksək rütbəli zabitlərin ziyarətləri və mübadilələri, hərbi əlaqələrin genişləndirilməsi, inkişaf etdirilməsi üzrə qarşılıqlı öhdəlikləri, peşəkar əlaqələrin möhkəmləndirilməsini, qarşılıqlı uyarlılığın inkişaf etdirilməsini və yüksək rütbəli rəhbərlərin müşahidə, müzakirə etmələri və planlaşdırmaları, həyata keçirmələri və hərbi əlaqələrimizin gələcək istiqamətlərinin müəyyənləşdirilməsi üçün imkan yaradılmasını nümayiş etdirir.

b. Azərbaycan Respublikası Müdafiə Nazirliyi və ABŞ-ın Avropa Komandanlığı arasında yüksək rütbəli zabitlərin müntəzəm mübadiləsini bir tərəfdən Azərbaycanın Müdafiə Nazirliyi və digər yüksək hərbi rəhbərliyi, digər tərəfdən isə ABŞ-ın Avropa Komandanlığı və onun xidmət komponentləri həyata keçirəcəkdir.

 

3. HƏRBİ MÜBADİLƏLƏR, YARDIM ÇƏRÇİVƏSİNDƏ ZİYARƏTLƏR, İKİTƏRƏFLİ TƏLİMLƏR VƏ KONFRANSLAR

 

a. Birgə Əlaqələr Qrupu Proqramı (JCTP). Birgə Əlaqələr Qrupu Proqramı Azərbaycan hərbçiləri və ABŞ hərbçiləri arasında təcrübə mübadiləsinin aparılması üçün vasitədir. Azərbaycan üçün bu Proqramın məqsədi, iştirakçıları ABŞ/NATO strukturları, əməliyyatları, idarəetməsi, təlim metodları və standartları  ilə  tanış   etməkdir.  Birgə  Əlaqələr  Qrupu  Proqramı  müdafiə sahəsində islahatların həyata keçirilməsini və, xüsusilə koalisiya əməliyyatlarında iştirak edən Azərbaycan Respublikasının Silahlı Qüvvələrinin ABŞ və NATO ilə qarşılıqlı uyarlılığının təkmilləşdirilməsini əhatə edir. Birgə Əlaqələr Qrupu Proqramının tədbirləri vasitəsilə təqdim edilən məsələlər, Beynəlxalq Hərbi Təhsil və Təlim kursları (İMET), Xarici Hərbi Maliyyələşdirmə (FMF) layihələri və müvafiq təlimlər vasitəsi ilə daha sonra inkişaf etdirilməlidir.

b. İkitərəfli Təlimlər. ABŞ-ın Avropa Komandanlığı Azərbaycan və ABŞ üçün qarşılıqlı faydanı təmin edəcək müntəzəm ikitərəfli təlimləri müzakirəyə çıxaracaqdır. Təlimlər əsasən NATO ilə uyarlılıq və sülhməramlı əməliyyatlar
üçün imkanların artırılması məsələlərində cəmləşməlidir.

c. Ştatla Tərəfdaşlıq Proqramı (SPP). Ştatla Tərəfdaşlıq Proqramı (SPP) hərbçilər, hərbçilər və mülkilər, eləcə də mülki orqanlar arasında qarşılıqlı fəaliyyətdə tərəflərə təcrübə mübadiləsi   İmkanı yaradır. Azərbaycanda Ştatla Tərəfdaşlıq

Proqramının (SPP) məqsədi mülki-hərbi əlaqələrin təkmilləşdirilməsindən, regional təhlükəsizlik sahəsində əməkdaşlıq səviyyəsinin yüksəldilməsindən, peşəkar çavuşların hazırlanmasından və ABŞ və NATO ilə qarşılıqlı uyarlılıq səviyyəsinin artırılmasından ibarətdir. Proqram çərçivəsində Azərbaycan Silahlı Qüvvələri Oklahoma Milli Qvardiyası ilə əlaqələr quracaqdır. Ştatla Tərəfdaşlıq Proqramındakı tədbirlər İş Planının illik əlavəsinə tam olaraq daxil ediləcəkdir.

d. İxtisasartırma kursları və seminarlar. Xüsusi layihələrə doğru səyləri dəstəkləmək, yaxud xüsusi imkanların inkişafı üçün ekspert məsləhətləri, yardım və təhsil ilə təmin etmək. Yardım göstəriləcək sahələr aşağıdakıları ehtiva edən, lakin onlarla məhdudlaşmayan sahələrdir: peşəkar hazırlıq, hərbi islahatlar və döyüş hazırlığı proqramı və normativlər.

e. Birgə Əlaqəli Mübadilə Təlimi (JCET). Azərbaycan və ABŞ xüsusi təyinatlı qüvvələri üçün mühüm təlimi təmin edir. Birgə Əlaqəli Mübadilə Təlimi ilə bağlı (JCET) tədbirlər Azərbaycan HDQ-nin xüsusi təyinatlı qüvvələri və digər anti-terror qüvvələri üzərində cəmləşəcək; onların terrorizmlə mübarizə imkanlarının daha da inkişaf etdirilməsini; Xəzər dənizinin Azərbaycan sektorunun təhlükəsizliyinin inkişaf etdirilməsini; ABŞ və NATO ilə qarşılıqlı uyarlılığın təkmilləşdirilməsini əhatə edəcəkdir.

f. Təhlükəsizlik Araşdırmaları üzrə Corc. C. Marşal adına Avropa Mərkəzi. Marşal Mərkəzinin Məlumatlandırma Proqramları Avro-Atlantik məkanın yüksək rütbəli hərbçiləri və yüksək vəzifəli mülki şəxsləri üçün Avropa təhlükəsizliyi ilə bağlı əhəmiyyətli fikirləri və təhlükəsizliyin təmin olunması ilə bağlı toplanan təcrübənin bölüşdürülməsi üçün şərait yaradır, həmçinin SNT dövlətləri üçün NATO standartları ilə uyarlı müdafiə təsisatları və prosedurlarının yaradılmasına dəstəyi təmin edir. Marşal Mərkəzi müdafiə sahəsində planlaşdırma və islahatlar üzrə zəngin bilik və təcrübəsini Azərbaycanın Müdafiə Nazirliyi ilə bölüşdürməyə hazırdır. Marşal Mərkəzi və ABŞ Avropa Komandalığının heyəti Azərbaycanın milli müdafiə islahatlarına xidmət edən konfranslara təkmilləşdirilmiş təkliflərin verilməsi, Azərbaycanın NATO ilə tərəfdaşlığının inkişafı və regional təhlükəsizliyə təhdidlərə münasibətdə Azərbaycanın öz üzərinə liderlik rolunu götürməsi məsələlərində Azərbaycan Müdafiə Nazirliyi ilə işləməyə hazırdır.

 

4. TƏHLÜKƏSİZLİK ÜZRƏ YARDIM PROQRAMLARI

 

a. FMF və Xarici Hərbi Satışlar (FMS) proqramları. Bu proqramlar Azərbaycan -NATO FTƏP Planının məqsədlərinə müvafiq və İş Planının məqsədlərinə dəstək olaraq Azərbaycan Silahlı Qüvvələrinin təchizat və təlim üzrə ehtiyaclarının dəstəklənməsi və şəxsi heyətin və bölmələrin birgə əməliyyatlarda iştirakı, hərbi qüvvələrin qarşılıqlı uyarlılığının təkmilləşdirilməsi məqsədini daşıyır. Harada tətbiq olunursa olsun, FMF-in məqsədi, qiymətləndirmə və yardım səfərləri, Birgə Əlaqələr Qrupu Proqramı üzrə tədbirlər və təlimlər kimi digər proqramlardan əldə olunan faydalarının dəstəklənməsi və inkişaf etdirilməsidir.

b. IMET Proqramı. IMET Proqramı əsas səylərini NATO qüvvələri ilə birlikdə təlimlərdə və əməliyyatlarda iştirak edə bilən təkmilləşmiş komandirlərə təlim keçməyə yönəldəcəkdir.

c. İmkan olduğu təqdirdə və vəziyyət və tələblər şərait yaradarsa, təhlükəsizlik üzrə yardımın digər mənbələri istifadə edilə bilər. Bu mənbələr dəyişir və xüsusi göstərişlərdən asılıdır. ABŞ-ın Avropa Komandanlığı bütün tətbiq oluna bilən yardımı Azərbaycan Respublikası Müdafiə Nazirliyi ilə ABŞ Səfirliyi Müdafiə Əməkdaşlığı Şöbəsinin Rəisi vasitəsilə koordinasiya edəcəkdir.

 

C. QİYMƏTLƏNDİRMƏ VƏ PLANLAŞDIRMA MEXANİZMLƏRİ:

 

Davam edən əlaqələrin planlaşdırılması, təmin olunması və həyata keçirilməsi böyük əhəmiyyət kəsb edir. Əlavə olaraq, bu İş Planının A bəndində qeyd olunmuş qarşılıqlı məqsədlərin həyata keçirilməsi üçün məhdud ehtiyatların səmərəli istifadə edilməsi məqsədilə bu əlaqələrin davam etməsi zəruridir. Belə ki, Azərbaycan Müdafiə Nazirliyi və ABŞ Avropa Komandanlığı aşağıdakı mexanizmlərdən istifadə edəcəklər:

 

1. İKİTƏRƏFLİ HƏRBİ MƏSLƏHƏTLƏŞMƏLƏR

 

a. ABŞ Müdafiə Departamenti Azərbaycan Respublikası Müdafiə Nazirliyi ilə müntəzəm İkitərəfli Hərbi Məsləhətləşmələri (DTM) razılaşdırır. İkitərəfli Hərbi Məsləhətləşmələr (İHM) ilin əsas aparıcı Yüksək Səviyyəli Planlaşdırma iclasıdır.

b. İkitərəfli Hərbi Məsləhətləşmələr (İHM) Azərbaycan Respublikası ilə ABŞ arasında illik Təhlükəsizlik Dialoqu (TD) ilə əlaqələndirilir və İILM-nin nəticələri TD zamanı müzakirə ediləcəkdir.

c. İkitərəfli Hərbi Məsləhətləşmələr (İHM) ikitərəfli hərbi əməkdaşlığımız üzrə əsas rəhbəredici göstərişləri bəyan edəcək və məqsədlərimizi müəyyənləşdirəcəkdir.

 

2. POLKOVNİKLƏR SƏVİYYƏSİNDƏ AZƏRBAYCAN - ABŞ   AVROPA KOMANDANLIĞININ İŞÇİ QRUPU

 

a. Polkovniklər Səviyyəsində Azərbaycan - ABŞ Avropa Komandanlığının İşçi Qrupu hərbi əlaqələrimizin müzakirə edilməsi, planlaşdırılması və qiymətləndirilməsi üzrə əsas işçi səviyyəli mexanizm olacaqdır. İşçi Qrupunun nəticələri gələcək planlaşdırma səyləri üzrə istiqaməti təmin edəcəkdir.

b. Polkovniklər Səviyyəsində Azərbaycan - ABŞ Avropa Komandanlığının İşçi Qrupunun görüşü, Azərbaycan və ABŞ arasında əməkdaşlığın inkişaf etdirilməsi metodlarının və sahələrinin təsdiq edilməsi və koordinasiyası və İş Planının yenidən müzakirə edilməsi və onun analiz edilməsi məqsədilə, hər ilin yanvar-mart ayları arasında keçiriləcəkdir.

 

3. İKİTƏRƏFLİ ƏMƏKDAŞLIQ ÜZRƏ PLANLAŞDIRMA KONFRANSI

 

a. ABŞ Avropa Komandanlığı, Oklahoma Milli Qvardiyası, Azərbaycan Respublikası Müdafiə Nazirliyi və hərbi nümayəndələr, eləcə də ABŞ-ın digər dəstəkverici təşkilatlan hər il aprel-may ayları arasında görüşəcəklər. Onlar Azərbaycan və NATO arasındakı FTƏP-in, məqsədlərinə nail olunmasına yönəlmiş hərbi əlaqələr üzrə tədbirlərin müəyyən edilməsi, qiymətləndirilməsi, prioritet qaydada sıralandırılması və seçilməsi məqsədilə toplanacaqlar.

b. İkitərəfli Əməkdaşlıq üzrə Planlaşdırma Konfransı (BCPC) bu İş Planına Əlavəni nəzərdən keçirəcək və onun üzərində mümkün təkmilləşdirmə işini aparacaqdır.

 

4. İŞÇİ SƏVİYYƏLİ MÜNTƏZƏM MƏSLƏHƏTLƏŞMƏLƏR

 

Zərurət olduğu təqdirdə, Azərbaycan Müdafiə Nazirliyi və ABŞ Avropa Komandanlığı xüsusi proqramların və tədbirlərin planlaşdırılması və həyata keçirilməsi məqsədilə əlavə işçi səviyyəli məsləhətləşmələri həyata keçirməyə razılaşırlar.

İkitərəfli əlaqələrin və məsləhətləşmələrin təkmilləşdirilməsinin davam etdirilməsi niyyətinə müvafiq olaraq, həm Azərbaycan Müdafiə Nazirliyi, həm də ABŞ Avropa Komandanlığı əlaqələrin genişləndirilməsi və inkişaf etdirilməsi, eləcə də əməkdaşlığın yeni sahələrinin müəyyən edilməsi üçün səy göstərəcəklər. İş Planı tərəfdaşlığımızın inkişaf səviyyəsinə görə qarşılıqlı razılıq əsasında dəyişdirilə bilər. İş Planının əlavəsində nəzərdə tutulan spesifik tədbirlər, Tərəflərin milli qanunvericiliyinə və mənbələrin mövcudluğuna müvafiq olaraq bəyənilməli və təsdiqlənməlidir.

 

D. QÜVVƏYƏMİNMƏ:

 

Bu İş Planı onun qüvvəyə minməsi üçün Azərbaycan Respublikasının qanunlarına görə zəruri olan dövlətdaxili prosedurların yerinə yetirilməsi haqqında Azərbaycan tərəfinin ABŞ-ın Avropa Komandanlığına diplomatik kanallar vasitəsilə göndərdiyi yazılı bildirişin alındığı tarixdən qüvvəyə minir.

Bu iş Planı  Bakı şəhərində, 2 noyabr 2010-cu il tarixində və Ştutqart şəhərində, 15 noyabr 2010-cu il tarixdə, hər biri Azərbaycan və İngilis dillərində olmaqla,  iki  əsl nüsxədə imzalanmışdır, bütün mətnlər bərabər autentikdir.

 

 

AZƏRBAYCAN RESPUBLİKASI MÜDAFİƏ NAZİRLİYİ ADINDAN

 

	

 

	

ABŞ-ın AVROPA KOMANDANLIĞI ADINDAN




 

	

 

	

 




Səfər ƏBİYEV

general-polkovnik

Azərbaycan Respublikasının

Müdafiə Naziri

 

	

 

	

Ceyms G STAVRİDİS

Admiral, ABŞ Hərbi Dəniz Qüvvələri,

Komandan, ABŞ-ın Avropa

Komandanlığı

 

 

 

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN