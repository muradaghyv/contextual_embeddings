Mətn
Şəkil
Rekvizitlər
Versiyalar
Əlaqəli Sənədlər

2010-cu il noyabrın 24-də Bakı şəhərində imzalanmış “Azərbaycan Respublikasının Xarici İşlər Nazirliyi və Argentina Respublikasının Xarici İşlər, Beynəlxalq Ticarət və Etiqad Nazirliyi arasında siyasi məsləhətləşmələr haqqında Anlaşma Memorandumu”nun təsdiq edilməsi barədə

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. 2010-cu il noyabrın 24-də Bakı şəhərində imzalanmış “Azərbaycan Respublikasının Xarici İşlər Nazirliyi və Argentina Respublikasının Xarici İşlər, Beynəlxalq Ticarət və Etiqad Nazirliyi arasında siyasi məsləhətləşmələr haqqında Anlaşma Memorandumu” təsdiq edilsin.

2. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1-ci bəndində göstərilən Memorandumun həyata keçirilməsini təmin etsin.

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1-ci bəndində göstərilən Memorandumun qüvvəyə minməsi üçün zəruri olan dövlətdaxili prosedurların yerinə yetirilməsi barədə Argentina Respublikası tərəfini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 27 dekabr 2010-cu il

            № 1264

 


Azərbaycan Respublikasının Xarici İşlər Nazirliyi

və

Argentina Respublikasının Xarici İşlər, Beynəlxalq Ticarət və Etiqad

Nazirliyi arasında

siyasi məsləhətləşmələr haqqında

Anlaşma Memorandumu

 

Bundan sonra “Tərəflər” adlandırılacaq Azərbaycan Respublikasının Xarici İşlər Nazirliyi və Argentina Respublikasının Xarici İşlər, Beynəlxalq Ticarət və Etiqad Nazirliyi,

Xalqlarının mənafeləri naminə Tərəflər arasında münasibətlərin inkişafına töhfə vermək niyyətində olaraq,

8 noyabr 1993-cü il tarixli “Diplomatik Münasibətlərin yaradılması haqqında Protokol”a istinad edərək, onlar müstəqillik, suverenlik, ərazi bütövlüyü və daxili işlərə qarışmamaq prinsiplərinə öz qarşılıqlı dəstəklərini təsdiq edirlər,

Birləşmiş Millətlər Təşkilatının Nizamnaməsinin prinsiplərinə və beynəlxalq hüququn ümumtanınmış prinsiplərinə uyğun olaraq,

Aşağıdakılar barədə razılığa gəldilər:

 

Maddə 1

 

Tərəflər ikitərəfli münasibətləri və qarşılıqlı maraq kəsb edən regional və beynəlxalq problemlərlə bağlı dövri siyasi məsləhətləşmələrin keçirilməsinə hazır olduqlarını təsdiq edirlər, həmin görüşlərin keçirilmə tarixi və gündəliyi diplomatik kanallarla razılaşdırılacaqdır.

 

Maddə 2

 

Görüşlər növbə ilə Bakıda və Buenos Ayresdə keçiriləcəkdir. Əgər Tərəflər məsləhətləşmələrin keçirilməsini zəruri hesab edərlərsə, həmin məsləhətləşmələr çoxtərəfli yığıncaqlar çərçivəsində keçirilə bilər.

 

Maddə 3

 

Bu Memorandum imzalandığı tarixdən qüvvəyə minir və 5 (beş) il müddətinə qüvvədə qalacaqdır, Tərəflərdən biri bu Memorandumun müddətinin bitməsinə ən azı 6 (altı) ay qalmış onu ləğv etmək niyyəti barədə yazılı şəkildə diplomatik kanallar vasitəsilə digər Tərəfə məlumat verməzsə, onun müddəti avtomatik olaraq eyni müddətədək uzadılacaqdır.

 

Bakı şəhərində “24” noyabr 2010-cu il tarixində, iki əsl nüsxədə, hər biri Azərbaycan, ispan və ingilis dillərində imzalanmışdır, hər ikisi bərabər autentikdir. Təfsirdə fikir ayrılığı yarandığı təqdirdə, ingilis dilindəki mətndən istifadə ediləcəkdir.

 

 

Azərbaycan Respublikasının Xarici İşlər Nazirliyi

adından

	

 

	

Argentina Respublikasının Xarici İşlər, Beynəlxalq Ticarət və

Etiqad Nazirliyi

adından

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN