Mətn
Şəkil
Rekvizitlər
Versiyalar
Əlaqəli Sənədlər

“Aqrolizinq” Açıq_ Səhmdar tərəfindən Azərbaycan Respublikası Nazirlər Kabinetinin 2005-ci il 20 dekabr tarixli 397 s nömrəli sərəncamının və “Kənd təsərrüfatı məhsulları istehsalçılarının toxum, gübrə və damazlıq heyvanları ilə təmin edilməsinə əlavə dəstək verilməsi barədə” 2008-ci il 22 sentyabr tarixli 226 nömrəli qərarının icrası ilə əlaqədar 2005-2010-cu illərdə 1647,87 min manat dəyərində kənd təsərrüfatı texnikası, mineral gübrələr, damazlıq cins heyvanlar və yüksək reproduksiyalı buğda toxumu Naxçıvan Muxtar Respublikasında kənd təsərrüfatı məhsullarının istehsalı sahəsində fəaliyyət göstərən hüquqi və fiziki şəxslərə lizinqə verilməsi və ya lizinq yolu ilə satılması üçün “Naxçıvan Aqrolizinq” Açıq Səhmdar Cəmiyyətinə verilməsi barədə

 

AZƏRBAYCAN RESPUBLİKASI NAZİRLƏR KABİNETİNİN SƏRƏNCAMI

 

“Aqrolizinq” Açıq Səhmdar tərəfindən Azərbaycan Respublikası Nazirlər Kabinetinin 2005-ci il 20 dekabr tarixli 397s nömrəli sərəncamının və “Kənd təsərrüfatı məhsulları istehsalçılarının toxum, gübrə və damazlıq heyvanları ilə təmin edilməsinə əlavə dəstək verilməsi barədə” 2008-ci il 22 sentyabr tarixli 226 nömrəli qərarının icrası ilə əlaqədar 2005-2010-cu illərdə 1647,87 min manat dəyərində kənd təsərrüfatı texnikası, mineral gübrələr, damazlıq cins heyvanlar və yüksək reproduksiyalı buğda toxumu Naxçıvan Muxtar Respublikasında kənd təsərrüfatı məhsullarının istehsalı sahəsində fəaliyyət göstərən hüquqi və fiziki şəxslərə lizinqə verilməsi və ya lizinq yolu ilə satılması üçün “Naxçıvan Aqrolizinq” Açıq Səhmdar Cəmiyyətinə verilmişdir.

2010-cu il 15 iyul tarixinə “Naxçıvan Aqrolizinq” Açıq Səhmdar Cəmiyyətinin aldığı maddi-texniki vəsaitlərə (77 ədəd kənd təsərrüfatı texnikası və 110 baş cins heyvan) görə “Aqrolizinq” Açıq Səhmdar Cəmiyyətinə 1312,46 min manat dəyərində borcu yaranmışdır.

“Naxçıvan Aqrolizinq” Aşıq Səhmdar Cəmiyyətinin maddi-texniki bazasının gücləndirilməsi və Naxçıvan Muxtar Respublikasında kənd təsərrüfatı məhsulları istehsalçılarının kənd təsərrüfatı texnikasına, mineral gübrələrə, toxumlara və damazlıq heyvanlara olan tələbatının daha yüksək səviyyədə təmin olunması və Səhmdar Cəmiyyətin fəaliyyətinin yaxın illərdə özünümaliyyələşdirmə prinsipinə keçirilməsi ilə əlaqədar Azərbaycan Respublikası Kənd Təsərrüfatı Nazirliyinin Azərbaycan Respublikasının Maliyyə Nazirliyi, Azərbaycan Respublikasının İqtisadi İnkişaf Nazirliyi və Naxçıvan Muxtar Respublikasının Nazirlər Kabineti ilə razılaşdırılmış təklifmi nəzərə alaraq:

1. “Naxçıvan Aqrolizinq” Açıq Səhmdar Cəmiyyəti tərəfindən “Aqrolizinq” Açıq Səhmdar Cəmiyyətindən alınmış maddi-texniki vəsaitlərə görə həmin Cəmiyyətə 1312,46 min manat dəyərində olan qalıq borcunun qanunvericiliklə müəyyən edilmiş qaydada “Naxçıvan Aqrolizinq” Açıq Səhmdar Cəmiyyətinin nizamnamə kapitalına daxil edilməsi təmin edilsin.

2. Azərbaycan Respublikasının Maliyyə Nazirliyi bu sərəncamın 1-ci bəndində göstərilən məbləği nazirliklə “Aqrolizinq” Açıq Səhmdar Cəmiyyəti arasında 2006-cı il 11 iyul tarixində bağlanmış “Borc Sazişi”nin şərtlərinə uyğun olaraq cəmiyyət tərəfindən 2010-cu ildə ödəniş həyata keçirilərkən nəzərə alsın.

3. Azərbaycan Respublikasının Əmlak Məsələləri Dövlət Komitəsi, Azərbaycan Respublikasının Qiymətli Kağızlar üzrə Dövlət Komitəsi və Naxçıvan Muxtar Respublikasının Nazirlər Kabineti öz səlahiyyətləri daxilində bu sərəncamın 1-ci bəndinin üçün lazımi tədbirlər həyata keçirsinlər.

4. Bu  sərəncam imzalandığı gündən qüvvəyə minir.

 

Azərbaycan Respublikasının Baş naziri  A.RASİZADƏ

 

Bakı şəhəri, 15 oktyabr 2010-cu il

№ 306s

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN