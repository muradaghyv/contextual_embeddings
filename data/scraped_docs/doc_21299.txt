Mətn
Şəkil
Rekvizitlər
Versiyalar
Əlaqəli Sənədlər

“Dövlət qeydiyyatına alınmışdır”

	

“Təsdiq edilmişdir”




Azərbaycan Respublikasının

	

Azərbaycan Respublikasının




Ədliyyə Nazirliyi

	

Dövlət Gömrük Komitəsi




Qeydiyyat № 4113

	

Əmr № 009




26 yanvar 2011-ci il

	

19 yanvar 2011-ci il




Nazir __________Fikrət Məmmədov

	

Sədr __________Aydın Əliyev

 

 

“Azərbaycan Respublikası ərazisindən ixrac edilən malların müqabilində valyuta vəsaitlərinin ödənişinə nəzarət barədə Təlimat”a dəyişikliklər və əlavələr

 

Dövlət Gömrük Komitəsinin 09.09.1998-ci il tarixli 049 nömrəli əmri ilə təsdiq edilmiş və Azərbaycan Respublikasının Ədliyyə Nazirliyində 17.09.1998-ci il tarixli 129 nömrəli şəhadətnamə verilməklə dövlət qeydiyyatına alınmış “Azərbaycan Respublikası ərazisindən ixrac edilən malların müqabilində valyuta vəsaitlərinin ödənişinə nəzarət barədə Təlimat”a aşağıdakı dəyişikliklər və əlavələr edilsin:

1. 1.3-cü bəndə aşağıdakı məzmunda ikinci abzas əlavə edilsin:

“İxracatçı - “Konsiqnasiya yolu ilə ixrac əməliyyatları”nı, “Barter əməliyyatları”nı, “Kreditə ixrac əməliyyatları”nı və “Müvəqqəti ixrac əməliyyatları”nı həyata keçirən şəxslər, həmçinin dövlət müəssisələri və əmlakında dövlətin yekun payı 50 faizdən yuxarı olan digər müəssisələr;”;

2. 2.1.3-cü bəndin dördüncü abzası aşağıdakı redaksiyada verilsin:

“- xarici tərəflə bağlanmış müqavilə (dövlət müəssisəsi tərəfindən bağlanmış müqavilənin İqtisadi İnkişaf Nazirliyində qeydiyyatdan keçməsini təsdiq edən sənəd, digər şəxslər tərəfindən isə gömrük orqanlarında bəyan etməklə;)”;

3. 2.1.3-cü, 2.1.4-cü və 2.1.5-ci bəndlərin sonuna aşağıdakı məzmunda yeni abzaslar əlavə edilsin:

“- Azərbaycan Respublikasından Avropa İttifaqı ölkələrinə ixrac edilən yeyinti məhsullarına keyfiyyət sertifikatı.”;

4. 2.1.3-cü bəndin yeddinci və səkkizinci, 2.1.4-cü bəndin yeddinci və onuncu, 2.1.5-ci bəndin altıncı və doqquzuncu abzasları aşağıdakı redaksiyada verilsin:

“- dövlət müəssisəsi və ya əmlakında dövlətin yekun payı 50 faizdən yuxarı olan digər müəssisə tərəfindən ixrac olunan malların haqqının qabaqcadan ödənilməsi, yaxud akkreditiv açılması və ya bank zəmanəti təqdim edildiyi barədə müvafiq müvəkkil bankın sənədi;

- Azərbaycan Respublikasında idxal-ixrac əməliyyatlarının tənzimlənməsi Qaydalarının 1 nömrəli Əlavəsində nəzərdə tutulan hallarda Nazirlər Kabinetinin sərəncamı, 2 nömrəli Əlavəsində nəzərdə tutulan hallarda isə müvafiq dövlət orqanının rəyi;”;

5. 2.1.4-cü bəndin üçüncü abzasında, həmçinin 7 nömrəli əlavənin qeyd hissəsinin birinci abzasında “rezidentlər” sözü “şəxslər” sözü ilə əvəz edilsin;

6. 2.1.4-cü bəndin səkkizinci abzası və 2.1.5-ci bəndin yeddinci abzasları aşağıdakı redaksiyada verilsin:

“- xarici tərəflə bağlanmış müqavilə (dövlət müəssisəsi və ya əmlakında dövlətin yekun payı 50 faizdən yuxarı olan digər müəssisə tərəfindən bağlanmış müqavilənin İqtisadi İnkişaf Nazirliyində qeydiyyatdan keçməsini təsdiq edən sənəd)”;

7. 2.1.6-cı bəndin üçüncü abzasının ikinci cümləsi çıxarılsın, həmin bəndin altıncı və yeddinci abzasları aşağıdakı redaksiyada verilsin:

“- dövlət müəssisəsi və ya əmlakında dövlətin yekun payı 50 faizdən yuxarı olan digər müəssisə tərəfindən ixrac olunan malların haqqının qabaqcadan ödənilməsi, yaxud akkreditiv açılması və ya bank zəmanəti təqdim edildiyi barədə müvafiq müvəkkil bankın sənədi;”;

- xarici tərəflə bağlanmış müqavilə (dövlət müəssisəsi tərəfindən bağlanmış müqavilənin İqtisadi İnkişaf Nazirliyində qeydiyyatdan keçməsini təsdiq edən sənəd);”;

8. 4.1-ci bənd aşağıdakı redaksiyada verilsin:

“4.1. Dövlət müəssisələri və əmlakında dövlətin yekun payı 50 faizdən yuxarı olan digər müəssisələr tərəfindən malların (xidmətlərin və əqli mülkiyyətin) satışı yalnız onların haqqının qabaqcadan ödənilməsi, yaxud geri çağırılmayan akkreditiv açılması yolu ilə və ya bank zəmanəti əsasında müvəkkil banklar tərəfindən “Uçot kartoçkası”nın “A-1” və “A-2” bölmələrində qeyd edilməklə təsdiq edildikdən sonra həyata keçirilir.”.

 

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN