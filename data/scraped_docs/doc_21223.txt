Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikasının Prezidenti yanında Dövlət Qulluğu Məsələləri üzrə Komissiya sədrinin 2010-cu il 28 oktyabr tarixli, 232 K nömrəli əmri ilə təsdiq edilmişdir

 

1. Azərbaycan Respublikasının Prezidenti yanında Dövlət Qulluğu Məsələləri üzrə Komissiya sədrinin 2008-ci il 7 fevral tarixli, 08 nömrəli əmri ilə təsdiq edilmiş "Dövlət qulluğuna qəbul və inzibati vəzifələrin tutulması üçün müsahibənin keçirilməsi Qaydaları"na aşağıdakı əlavə və dəyişikliklər edilsin:

1.1. 6-cı bəndin ikinci cümləsində "Komissiyada" sözü "Komissiyanın müəyyən etdiyi yerdə" sözləri ilə əvəz edilsin;

1.2. 18-ci bəndə aşağıdakı məzmunda ikinci abzas əlavə edilsin:

"Müsahibə qrupunun (komissiyasının) üzvləri tərəfindən namizəd iddia etdiyi inzibati vəzifənin təsnifatından daha aşağı təsnifat üzrə inzibati vəzifəyə uyğun hesab edilə bilər.";

1.3. 21-ci bəndin beşinci cümləsində "inzibati qaydada və (və ya) məhkəməyə" sözləri" qanunvericilikdə müəyyən edilmiş qaydada" sözləri ilə əvəz edilsin.

2. Azərbaycan Respublikasının Prezidenti yanında Dövlət Qulluğu Məsələləri üzrə Komissiya sədrinin 2008-ci il 30 aprel tarixli, 80 nömrəli əmri ilə təsdiq edilmiş "Dövlət orqanlarında inzibati vəzifələrin altıncı-doqquzuncu təsnifatlarına uyğun olan vəzifələrin tutulması üçün ehtiyat kadrların formalaşdırılması Qaydaları"nın 1-ci bəndində "15-ci" rəqəmi "14-cü" rəqəmi ilə əvəz edilsin.

3. Azərbaycan Respublikasının Prezidenti yanında Dövlət Qulluğu Məsələləri üzrə Komissiya sədrinin 2009-cu il 1 oktyabr tarixli, 250 nömrəli əmri ilə təsdiq edilmiş "Dövlət orqanlarında dövlət qulluğuna qəbul üzrə test imtahanları üçün test nümunələrinin hazırlanması və ekspertizası Qaydaları"nın 2.2-ci bəndində "peşə-ixtisas" sözlərindən sonra "və (və ya) Azərbaycan Respublikasının dövlət dili" sözləri əlavə edilsin.

4. Azərbaycan Respublikasının Prezidenti yanında Dövlət Qulluğu Məsələləri üzrə Komissiya sədrinin 2009-cu il 1 oktyabr tarixli, 251 nömrəli əmri ilə təsdiq edilmiş "Dövlət orqanlarında dövlət qulluğuna qəbul üzrə test imtahanının təşkili, keçirilməsi, qiymətləndirilmənin aparılması və inzibati vəzifələrin təsnifatı üzrə keçid ballarının müəyyən edilməsi Qaydaları"na aşağıdakı əlavələr və dəyişikliklər edilsin:

4.1. 3-cü bənd çıxarılsın;

4.2. 5-ci bənddə "İmtahanın yeri" sözləri "İmtahanın keçirilmə yeri" sözləri ilə əvəz edilsin və "barədə" sözündən sonra "Komissiyanın internet saytında" sözləri əlavə edilsin;

4.3. 14-cü bənddə "etdirilə bilər" sözləri "etdirilir" sözü ilə əvəz edilsin;

4.4. 17-ci və 18-ci bəndlərdə "imtahan testinin" və "test blokunun" sözlərindən sonra "azı" sözü əlavə edilsin:

4.5. aşağıdakı məzmunda 19-cu bənd əlavə edilsin:

"İnzibati vəzifələrin altıncı-yeddinci təsnifatları üzrə imtahanda toplanılması mümkün olan balın 50 faizindən, səkkizinci-doqquzuncu təsnifatları üzrə isə imtahanda toplanılması mümkün olan balın 40 faizindən az bal toplamış və ya imtahan nəticəsi ləğv edilmiş namizəd imtahan verdiyi gündən altı ay sonra müsabiqələrdə iştirak edə bilər.".

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN