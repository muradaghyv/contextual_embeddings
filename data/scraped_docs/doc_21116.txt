Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası Dövlət Miqrasiya Xidmətinin rəsmi emblemi haqqında

 

AZƏRBAYCAN RESPUBLİKASI PREZİDENTİNİN FƏRMANI

 

“Azərbaycan Respublikası Dövlət Miqrasiya Xidmətinin rəsmi emblemi haqqında Əsasnamə” və “Azərbaycan Respublikası Dövlət Miqrasiya Xidmətinin rəsmi embleminin təsviri” təsdiq edilsin (əlavə olunur).

 

İlham ƏLİYEV,

Azərbaycan Respublikasının Prezidenti

 

Bakı şəhəri, 29 dekabr 2010-cu il

                     № 366

 




 

 

 

	

Azərbaycan Respublikası Prezidentinin

2010-cu il 29 dekabr tarixli 366 nömrəli Fərmanı ilə

TƏSDİQ EDİLMİŞDİR

 

Azərbaycan Respublikası Dövlət Miqrasiya Xidmətinin rəsmi emblemi haqqında

 

ƏSASNAMƏ

 

1. Azərbaycan Respublikası Dövlət Miqrasiya Xidmətinin rəsmi emblemi miqrasiya orqanlarının rəmzidir. Rəsmi emblem Azərbaycan Respublikası Dövlət Miqrasiya Xidmətinin hər bir işçisinə miqrasiya orqanlarının fəaliyyət istiqamətlərinə uyğun məsələlər üzrə öz vəzifələrini vicdanla və layiqincə yerinə yetirmək borcunu xatırladır.

2. Azərbaycan Respublikası Dövlət Miqrasiya Xidmətinin rəsmi emblemi miqrasiya orqanları işçilərinin, habelə xüsusi vasitə, texnika və digər əmlakın Azərbaycan Respublikasının Dövlət Miqrasiya Xidmətinə mənsubiyyətini bildirən nişandır.

3. Azərbaycan Respublikası Dövlət Miqrasiya Xidmətinin rəsmi emblemi Xidmətin blanklarında, miqrasiya orqanlarının inzibati binalarının adı göstərilən lövhələrində, xüsusi geyim formasında yerləşdirilir.

4. Azərbaycan Respublikası Dövlət Miqrasiya Xidmətinin rəsmi emblemindən istifadəyə aşağıdakı hallarda yol verilir:

Azərbaycan Respublikası Dövlət Miqrasiya Xidmətinin çap məhsullarında, kino, video, foto materiallarında;

Azərbaycan Respublikası Dövlət Miqrasiya Xidmətinin sifarişi ilə hazırlanan reklam-informasiya məhsullarında (prospektlər, bukletlər, təqvimlər, nişanlar, vımpellər, saatlar, medalyonlar, dəftərxana ləvazimatları və digər məhsullar).

 

 




 

 

	

Azərbaycan Respublikası Prezidentinin

2010-cu il 29 dekabr tarixli 366 nömrəli Fərmanı ilə

TƏSDİQ EDİLMİŞDİR

 

Azərbaycan Respublikası Dövlət Miqrasiya Xidmətinin rəsmi embleminin

 

TƏSVİRİ

 

Azərbaycan Respublikası Dövlət Miqrasiya Xidmətinin rəsmi emblemi dairə formasındadır. Dairənin yuxarı hissəsində “AZƏRBAYCAN RESPUBLİKASI DÖVLƏT MİQRASİYA XİDMƏTİ” sözləri, aşağı hissəsində “STATE MIGRATION SERVICE OF THE REPUBLIC OF AZERBAIJAN” sözləri qara rəngli fonda həkk edilmişdir.

	

Azərbaycan Respublikası Dövlət Miqrasiya Xidmətinin rəsmi emblemi

 

Dairənin daxilində yuxarıdan aşağıya doğru genişlənən tünd qızılı və açıq boz rəngli qövs formasında iki zolaq vardır. Həmin zolaqların daxilində qızılı rəngli səkkizguşəli ulduz, onun ətrafı boyunca göy, qırmızı və yaşıl rəngli çevrə formasında zolaqlar təsvir olunmuşdur. Çevrə formasında olan qırmızı rəngli zolağın üzərində səkkiz düymə bərkidilmişdir.

Səkkizguşəli ulduzun daxilində qabarıq şəkildə mavi rəngli kürə təsvir olunmuşdur. Kürənin mərkəzində paralel və meridianların kəsişməsi fonunda yaşıl rəngli Azərbaycan Respublikasının xəritəsi həkk edilmişdir.

 

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN