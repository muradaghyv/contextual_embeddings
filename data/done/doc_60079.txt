Mətn
Şəkil
Rekvizitlər
Versiyalar
Əlaqəli Sənədlər

AZƏRBAYCAN RESPUBLİKASI MƏRKƏZİ BANKININ İDARƏ HEYƏTİNİN

QƏRARI

 

№ 22/9

 

Bakı şəhəri

	

17 iyun 2025-ci il

 

Azərbaycan Respublikası Mərkəzi Bankının İdarə Heyətinin 2022-ci il 28 dekabr tarixli 60/4 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə icbari sığorta şəhadətnaməsinin forması və məzmununa dair Tələblər”də dəyişiklik edilməsi barədə

 

“Azərbaycan Respublikasının Mərkəzi Bankı haqqında” Azərbaycan Respublikası Qanununun 22.1.17-ci maddəsinə əsasən Azərbaycan Respublikası Mərkəzi Bankının İdarə Heyəti

 

QƏRARA  ALIR:

 

1. Azərbaycan Respublikası Mərkəzi Bankının İdarə Heyətinin 2022-ci il 28 dekabr tarixli 60/4 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə icbari sığorta şəhadətnaməsinin forması və məzmununa dair Tələblər”də dəyişikliklər təsdiq edilsin (əlavə olunur). 

2. Maliyyə bazarlarının hüquqi təminatı departamentinə tapşırılsın ki, bu Qərarın 3 gün müddətində Azərbaycan Respublikasının Hüquqi Aktların Dövlət Reyestrinə daxil edilməsi üçün Azərbaycan Respublikasının Ədliyyə Nazirliyinə təqdim edilməsini təmin etsin.

 

Mərkəzi Bankın sədri

	

Taleh Kazımov

 




 

 

	

“Tәsdiq edilmişdir”

Azərbaycan Respublikasının

Mərkəzi Bankı

Qərar № 22/9

17 iyun 2025-ci il

 

Azərbaycan Respublikası Mərkəzi Bankının İdarə Heyətinin 2022-ci il 28 dekabr tarixli 60/4 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə icbari sığorta şəhadətnaməsinin forması və məzmununa dair Tələblər”də dəyişikliklər

 

Azərbaycan Respublikası Mərkəzi Bankının İdarə Heyətinin 2022-ci il 28 dekabr tarixli 60/4 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə icbari sığorta şəhadətnaməsinin forması və məzmununa dair Tələblər”də aşağıdakı dəyişikliklər edilsin:

1. 3-cü hissə üzrə:

1.1. 3.1.7-ci yarımbənd aşağıdakı redaksiyada verilsin:

“3.1.7. 7-ci hissədə avtonəqliyyat vasitəsi üzrə 7.1-ci bənddə nəqliyyat vasitəsinin qeydiyyatdan keçdiyi ölkə, 7.2-ci bənddə dövlət qeydiyyat nişanı, 7.3-cü bənddə markası, 7.4-cü bənddə modeli, 7.5-ci bənddə nəqliyyat vasitəsinin növü, standart sığorta müqaviləsi bağlanarkən əlavə olaraq 7.6-cı bənddə qeydiyyat şəhadətnaməsində göstərilən ban nömrəsi, 7.7-ci bənddə qeydiyyat şəhadətnaməsində göstərilən mühərrikin nömrəsi, 7.8-ci bənddə qeydiyyat şəhadətnaməsində göstərilən şassi nömrəsi, 7.9-cu bənddə istehsal ili, 7.10-cu bənddə mühərrikin həcmi, 7.11-ci bənddə yük avtomobilləri və onların bazasında istehsal edilmiş digər avtonəqliyyat vasitələrinə münasibətdə icazə verilən maksimum kütlə, 7.12-ci bənddə avtobuslar, mikroavtobuslar və onların bazasında istehsal edilmiş digər avtonəqliyyat vasitələrinə münasibətdə sərnişin yerlərinin sayı;”;

1.2. 3.1.10-cu yarımbənd aşağıdakı redaksiyada verilsin:

“3.1.10. 10-cu hissədə “Avtonəqliyyat vasitəsi sahiblərinin mülki məsuliyyətinin icbari sığortası üzrə sığorta haqqı məbləğlərinin hesablanması Qaydası”na uyğun olaraq sığorta haqqının hesablanması üçün 10.1-ci bənddə sığorta müqaviləsinin müddəti, standart sığorta müqaviləsi bağlanarkən əlavə olaraq 10.2-ci bənddə baza sığorta haqqı məbləği, 10.3-cü bənddə Bonus-Malus əmsalı, 10.4-cü bənddə avtonəqliyyat vasitəsinin növünə görə əmsal, 10.5-ci bənddə sığortalının sürücülük təcrübəsi və yaşına görə əmsal, 10.6-cı bənddə avtonəqliyyat vasitəsinin daha çox istifadə olunduğu əraziyə görə əmsal, 10.7-ci bənddə avtonəqliyyat vasitəsinin istismar müddətinə görə əmsal, 10.8-ci bənddə avtonəqliyyat vasitəsini idarə etmək hüququ olan şəxslərin sayına görə əmsal, 10.9-cu bənddə bənddə avtonəqliyyat vasitəsi sahibinin və (və ya) mülkiyyətçisinin hüquqi şəxs olmasına görə əmsal;”;

1.3. 3.2-ci bənd aşağıdakı redaksiyada verilsin:

“3.2. Standart sığorta müqaviləsi bağlanarkən şəhadətnamənin 7.6-cı, 7.7-ci və 7.8-ci bəndlərində nəzərdə tutulan məlumatlardan ən azı biri qeyd olunmalıdır.”;

1.4. Aşağıdakı məzmunda 3.3-cü və 3.4-cü bəndlər əlavə edilsin:

“3.3. Şəhadətnamənin 8-ci və 9-cu hissələrində nəzərdə tutulan məlumatlar yalnız standart sığorta müqaviləsi bağlanarkən qeyd olunmalıdır.

3.4. Sərhəd sığorta müqaviləsi bağlanarkən şəhadətnamənin 7.6 - 7.12-ci və 10.2 - 10.9-cu  bəndləri şəhadətnamənin məzmununda əks olunmur.”;

2. Tələblərə 1 nömrəli Əlavə üzrə:

2.1. şəhadətnamənin 7-ci hissəsi aşağıdakı redaksiyada verilsin:

 

7. Avtonəqliyyat vasitəsi:

	

7.1. Qeydiyyat ölkəsi:




 

	

7.2. Dövlət qeydiyyat nişanı:




 

	

7.3. Marka:




 

	

7.4. Model:




 

	

7.5. Növü:




 

	

7.6. Ban nömrəsi:




 

	

7.7. Mühərrik nömrəsi:




 

	

7.8. Şassi nömrəsi:




 

	

7.9. İstehsal ili:




 

	

7.10. Mühərrikin həcmi:




 

	

7.11. Maksimum kütlə:




 

	

7.12. Sərnişin yerlərinin sayı:

 

2.2. şəhadətnamənin 10-cu hissəsi aşağıdakı redaksiyada verilsin:

 

10. Sığorta haqqının hesablanması:

	

Azərbaycan Respublikası Mərkəzi Bankının İdarə Heyətinin 2022-ci il 29 iyun tarixli 25/1 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə sığorta haqqı məbləğlərinin hesablanması Qaydası”na uyğun olaraq hesablanmışdır:




 

	

10.1. Sığorta müqaviləsinin müddəti:




 

	

10.2. Baza sığorta haqqı:




 

	

10.3. Bonus-Malus əmsalı:




 

	

10.4. Avtonəqliyyat vasitəsinin növünə görə əmsal:




 

	

10.5. Sığortalının sürücülük təcrübəsi və yaşına görə əmsal:




 

	

10.6. Avtonəqliyyat vasitəsinin daha çox istifadə olunduğu əraziyə görə əmsal:




 

	

10.7. Avtonəqliyyat vasitəsinin istismar müddətinə görə əmsal:




 

	

10.8. Avtonəqliyyat vasitəsini idarə etmək hüququ olan şəxslərin sayına görə əmsal:




 

	

10.9. Avtonəqliyyat vasitəsi sahibinin və (və ya) mülkiyyətçisinin hüquqi şəxs olmasına görə əmsal:

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN