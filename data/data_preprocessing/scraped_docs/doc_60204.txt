Mətn
Şəkil
Rekvizitlər
Versiyalar
Əlaqəli Sənədlər

Biləcəri bələdiyyəsinin iclasının

 

QƏRARI

 

№ 09/02

 

08 iyul 2025-ci il

	

Binəqədi rayonunun




 

	

Biləcəri qəsəbəsi

 

ÇIXARIŞ

 

Gündəlikdə duran məsələ:

1. “Bələdiyyələrin maliyyəsinin əsasları haqqında Qanunun 7-ci maddəsinin 1.6-cı bəndi və 2-ci hissəsinin birinci cümləsi nəzərə alınaraq, Azərbaycan Respublikası Bakı şəhəri Binəqədi rayonu Biləcəri bələdiyyəsinin (bundan sonra - bələdiyyə) ərazisində hüquqi və fiziki şəxslərə məxsus olan ixtisaslaşdırılmış avtomobil dayanacaqları və ya bələdiyyələrin qərarına əsasən müəyyən edilmiş yerlərdə bütün növ nəqliyyat vasitələrinin daimi və ya müvəqqəti dayanacaqları üçün yerli ödənişin müəyyən edilməsi məqsədilə Biləcəri bələdiyyəsinin iclası

 

QƏRARA ALIR:

 

1. Bələdiyyə ərazisində hüquqi və fiziki şəxslərə məxsus olan ixtisaslaşdırılmış avtomobil dayanacaqları və ya bələdiyyələrin qərarına əsasən müəyyən edilmiş yerlərdə bütün növ nəqliyyat vasitələrinin daimi və ya müvəqqəti dayanacaqları üçün yerli ödənişin ehtimal olunan həcmi əhəmiyyətli sayıldığından onun tətbiqi zəruri hesab edilsin.

2. “Yerli (bələdiyyə) vergilər və ödənişlər haqqında” Azərbaycan Respublikası Qanununun 9.1.5-ci maddəsinə əsasən yerli ödənişin məbləği bələdiyyənin ərazisində hüquqi və fiziki şəxslərə məxsus olan ixtisaslaşdırılmış avtomobil dayanacaqları və ya bələdiyyələrin qərarına əsasən müəyyən edilmiş yerlərdə bütün növ nəqliyyat vasitələrinin daimi və ya müvəqqəti dayanacaqlarında hər bir nəqliyyat vasitəsi üçün 0,1 manat (on qəpik) müəyyən edilsin.

3. Yerli ödənişin “Yerli (bələdiyyə) vergilər və ödənişlər haqqında” Azərbaycan Respublikası Qanununun 11.3-cü maddəsinə uyğun olaraq hər bir ödəyicidən tutularaq, bələdiyyələr tərəfindən müəyyən edilmiş müddətlərdə və qaydalarla bələdiyyəyə ödənilməsi təmin edilsin.

4. Qərar qanunvericiliklə müəyyən edilmiş qaydada Azərbaycan Respublikasının Hüquqi Aktların Dövlət Reyestrinə daxil edilməsi üçün Azərbaycan Respublikasının Ədliyyə Nazirliyinə təqdim edilsin.

5. Qərarın icrası Biləcəri bələdiyyəsinin sədrinə həvalə edilsin.

 

Sədr:

	

Fərid Cəfərov




 

	

 




Katib:

	

Mehriban Qasımova

 

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN