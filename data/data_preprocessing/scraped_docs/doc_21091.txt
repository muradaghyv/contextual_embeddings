Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası və Özbəkistan Respublikası arasında 2010-cu il sentyabrın 27-də Daşkənd şəhərində imzalanmış sənədlər haqqında

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. Azərbaycan Respublikası və Özbəkistan Respublikası arasında 2010-cu il sentyabrın 27-də Daşkənd şəhərində imzalanmış aşağıdakı sənədlər təsdiq edilsin:

1.1. Azərbaycan Respublikası Daxili İşlər Nazirliyi və Özbəkistan Respublikası Daxili İşlər Nazirliyinin 2010-2012-ci illərdə qarşılıqlı fəaliyyəti haqqında Protokol;

1.2. Azərbaycan Respublikası Xarici İşlər Nazirliyi və Özbəkistan Respublikası Xarici İşlər Nazirliyi arasında 2010-2012-ci illər üçün Əməkdaşlıq Proqramı;

1.3. Azərbaycan Respublikası Dövlət Mülki Aviasiya Administrasiyası və Özbəkistan Respublikası Uçuşların Təhlükəsizliyinə Nəzarət üzrə Dövlət Müfəttişliyi (Dövlətavianəzarət) arasında aviasiya personalı şəhadətnamələrinin qarşılıqlı tanınması haqqında Saziş;

1.4. Azərbaycan Respublikası Baş Prokurorluğu və Özbəkistan Respublikası Baş Prokurorluğu arasında əməkdaşlıq və hüquqi yardım haqqında Saziş;

1.5. “Azərbaycan Televiziya və Radio Verilişləri” Qapalı Səhmdar Cəmiyyəti və Özbəkistan Milli Teleradio Şirkəti arasında Əməkdaşlıq Sazişi;

1.6. Azərbaycan Milli Elmlər Akademiyası Memarlıq və İncəsənət İnstitutu və Özbəkistan Rəssamlıq Akademiyası arasında əməkdaşlıq haqqında Müqavilə.

2. Azərbaycan Respublikasının Nazirlər Kabinetinə tapşırılsın ki, bu Sərəncamın 1.1-1.6-cı bəndlərində göstərilən sənədlərin həyata keçirilməsi üçün zəruri tədbirlər görsün.

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1.1-1.6-cı bəndlərində göstərilən sənədlərin qüvvəyə minməsi üçün zəruri olan dövlətdaxili prosedurların yerinə yetirilməsi barədə Özbəkistan Respublikası tərəfini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 27 dekabr 2010-cu il

              № 1254

 

 

 

Azərbaycan Respublikası Daxili İşlər Nazirliyi və Özbəkistan Respublikası Daxili İşlər Nazirliyinin 2010-2012-ci illərdə qarşılıqlı fəaliyyəti haqqında

PROTOKOL

 

Bundan sonra Tərəflər adlandırılan Azərbaycan Respublikası Daxili İşlər Nazirliyi və Özbəkistan Respublikası Daxili İşlər Nazirliyi,

18 iyun 1997-ci il tarixli Azərbaycan Respublikası Daxili İşlər Nazirliyi və Özbəkistan Respublikası Daxili İşlər Nazirliyi arasında əməkdaşlıq haqqında Sazişin icrası məqsədilə fəaliyyət göstərərək,

Tərəflərin qarşılıqlı fəaliyyətinin daha da möhkəmləndirilməsi istəyindən çıxış edərək,

öz dövlətlərinin milli qanunvericiliklərinin və beynəlxalq öhdəliklərinin müddəalarmı rəhbər tutaraq, 2010-2012-ci illərdə aşağıdakı tədbirlərin həyata keçirilməsi barədə razılığa gəldilər:

1. Tərəflər, qarşılıqlı fəaliyyət və ayrı-ayrı razılaşmalar əsasında əməkdaşlığın genişləndirilməsi, iş təcrübəsinin öyrənilməsi və praktiki qarşılıqlı fəaliyyət məsələlərinin həllinin səmərəliləşdirilməsi məqsədilə, özlərinin bölmələrinin əməkdaşlarının qarşılıqlı səfərlərini təşkil edəcəklər.

Əməkdaşların gediş-gəliş müddəti, tərkibi və proqramları barədə məlumatlar Tərəflər arasında əvvəlcədən razılaşdırılacaqdır.

Əməkdaşlığın əlaqələndirilməsi üçün Tərəflərin orqanları:

- Azərbaycan tərəfindən:  Azərbaycan  Respublikası  Daxili  İşlər Nazirliyinin Beynəlxalq Əməkdaşlıq İdarəsi,

AZ 1005, Bakı, Azərbaycan prospekti 7

Telefon: (994 12) 590 99 64, 590 92 97

Faks:     (994 12) 492 03 49,492 45 90

- Özbəkistan   tərəfindən:   Özbəkistan  Respublikası   Daxili   İşlər Nazirliyinin Təşkilati-inspektor İdarəsi,

100029, Daşkənd, Y.Rəcəbiy küçəsi 1

Telefon: (998 7) 233 81 43, 233 38 97

Faks:     (998 7) 233 38 97,236 38 46

2. Tərəflər Azərbaycan Respublikası Daxili İşlər Nazirliyi və Özbəkistan Respublikası Daxili İşlər Nazirliyi arasında əməkdaşlıq haqqında 18 iyun 1997-ci il tarixli Sazişin 5-ci və 6-cı maddələrində, həmçinin Azərbaycan Respublikası ilə Özbəkistan Respublikasının tərəfdar çıxdığı, Daxili İşlər Nazirliklərinin səlahiyyətlərinə aid olan məsələlər üzrə beynəlxalq müqavilələrdə nəzərdə tutulan istiqamətlər üzrə yardım etmə barədə sorğuların təxirə salınmadan icra olunması üçün bütün zəruri tədbirləri görürlər.

3. Hər bir Tərəf, sorğu edən Tərəfin xahişi üzrə, sorğu edilən Tərəfin dövlətinin qanunvericiliyinə uyğun olaraq, yardım haqqında sorğunun icrası zamanı onun nümayəndəsinin iştirakı mümkünlüyünü təmin edir.

4. Tərəflər, ilk növbədə aşağıdakı cinayətkar fəaliyyətlərin aşkar edilməsi, qarşısının alınması, xəbərdar olunması üzrə razılaşdırılmış tədbirlərin keçirilməsi praktikasını davam etdirəcəklər:

- mütəşəkkil cinayətkar qruplar və cinayətkar təşkilatlar (birləşmələr) tərəfindən törədilmiş cinayətlərin;

- silahların, döyüş sursatının, partlayıcı qurğuların, partlayıcı maddələrin, yüksək təsirli, zəhərli və radioaktiv materialların qanunsuz dövriyyəsi ilə əlaqəli cinayətlərin;

- narkotik vasitələrin, psixotrop maddələrin və onların prekursorlarının qanunsuz dövriyyəsi ilə əlaqəli cinayətlərin;

- incəsənət əşyalarının, xüsusİlə tarixi, elmi, ədəbi və ya mədəni dəyəri olan əşyaların və ya sənədlərin qanunsuz dövriyyəsi ilə bağlı cinayətlərin;

- insan alveri ilə əlaqəli cinayətlərin;

- miqrasiya-sahəsində cinayətlərin və Azərbaycan və Özbəkistanın ərazisindən keçən qanunsuz miqrasiya kanalları, marşrutları, onları daşıyanları, və qanunsuz miqrasiyanın həyata keçirilməsi və təşkilində istifadə olunan nəqliyyat vasitələri barədə;

- nəqliyyat vasitələrinin oğurlanması və qanunsuz dövriyyəsi;

- avtomobil, dəmiryolu və hava nəqliyyatı ilə daşınan yüklərin oğurlanması.

5. Tərəflər əməliyyat-axtarış, məlumat, kriminalistik və qarşılıqlı maraq doğuran digər, ilk növbədə aşağıdakı sahələrə aid informasiya mübadiləsinin həyata keçirilməsini mütəmadi olaraq davam etdirəcəklər:

- digər ağır və xüsusi ağır cinayətləri hazırlayan və/yaxud törədən, həmçinin onların məqsədləri, əlaqələri və digər məlumatlan daxil edilməklə təşkilatlar, qruplar və şəxslər barədə;

- digər Tərəfin ərazisində hərəkət etməsi barədə ehtimal olunan terror aktları və digər cinayətlərin törədilməsinə görə axtarılan şəxslər, həmçinin itkin düşmüş şəxslər və meyitlərin tanınması barədə;

- mütəşəkkil cinayətkarlıqda, qanunsuz miqrasiya, eləcə də qanunsuz yollarla əldə edilmiş gəlirlərin leqallaşdırılmasında əlaqəli bilinən fiziki və hüquqi şəxslər barədə;

- narkotik vasitələrin və psixotrop maddələrin, imkan daxilində onların qanunsuz dövriyyəyə çıxarılmış yeni növləri, hazırlanma texnologiyası və bunun üçün istifadə olunan maddələr barədə;

- axtarışda olan nəqliyyat vasitələri barədə.

6. Tərəflər təhlükəsizliyin təmin olunması və cinayətkarlıqla mübarizə sahəsində əməkdaşlığın müqavilə-hüquq bazasının möhkəmləndirilməsi üzrə fəaliyyətlərini davam etdirəcəklər,

7. Tərəflər aidiyyəti tibb müəssisələrinin iş təcrübəsinin mübadiləsi üzrə əməkdaşlığı, həmçinin daxili işlər orqanları əməkdaşlarının və onların ailə üzvlərinin müalicəsi və sağlamlaşdırılması məsələləri üzrə əməkdaşlığı inkişaf etdirəcəklər.

8. Bu Protokol, Tərəflərin dövlətlərinin milli qanunvericiliklərinə və beynəlxalq öhdəliklərinə müvafiq olaraq digər razılaşdırılmış tədbirlərin keçirilməsinə maneçilik yaratmır.

9. Tərəflər 2012-ci ilin noyabr ayının 20-nə qədər növbəti dövrlər üçün əməkdaşlıq Protokoluna daxil ediləcək tədbirlər barədə mübadilə aparacaqlar.

Bu Protokol imzalandığı gündən qüvvəyə minir.

Daşkənd şəhərində 27 sentyabr 2010-cu il tarixində iki əsl nüsxədə, hər biri Azərbaycan, özbək və rus dillərində olmaqla imzalanmışdır, bütün mətnlər eyni qüvvəyə  malikdir. Bu Protokolun təfsirində fikir ayrılığı yarandığı təqdirdə rus dilindəki mətndən istifadə ediləcəkdir.

 

 

Azərbaycan Respublikası

Daxili İşlər Nazirliyi adından

	

 

	

Özbəkistan Respublikası

Daxili İşlər Nazirliyi adından

 

 

 

Azərbaycan Respublikası Xarici İşlər Nazirliyi və Özbəkistan Respublikası

Xarici İşlər Nazirliyi arasında 2010-2012-ci illər üçün

Əməkdaşlıq Proqramı

 

Bundan sonra Tərəflər adlandırılacaq Azərbaycan Respublikası Xarici İşlər Nazirliyi və Özbəkistan Respublikası Xarici İşlər Nazirliyi Azərbaycan Respublikası Xarici İşlər Nazirliyi və Özbəkistan Respublikası Xarici İşlər Nazirliyi arasında əməkdaşlıq haqqında 23 mart 2004-cü il tarixli Protokolu rəhbər tutaraq, 2010-2012-ci illərdə aşağıdakı tədbirləri həyata keçirəcəklər.

 

1. İkitərəfli məsləhətləşmələr

 

Xarici İşlər Nazirləri və/və ya onların müavinləri səviyyəsində məsləhətləşmələr Daşkənddə - 2011-ci ilin I yarımilliyində, Bakıda - 2011-ci ilin II yarımilliyində.

Azərbaycan Respublikası Xarici İşlər Nazirliyi və Özbəkistan Respublikası Xarici İşlər Nazirliyinin struktur bölmələrinin rəhbərləri və ekspertləri səviyyəsində tematik məsləhətləşmələr:

- ikitərəfli müqavilə-hüquq bazasının inventarizasiyası məsələləri üzrə (Daşkənd şəhəri, 2010-cu ilin III rübü);

- Avro-Atlantik Tərəfdaşlıq Şurası və Sülh naminə Tərəfdaşlıq çərçivəsində NATO və Avropa İttifaqı ilə əməkdaşlıq üzrə təcrübə mübadiləsi, həmçinin ümumavropa mövzusu (Daşkənd şəhəri, 2010-cu ilin IV rübü);

- BMT məsələləri, o cümlədən, BMT Baş Assambleyasının sessiyalarının gündəliyinə daxil olan məsələlər (Daşkənd şəhəri, 2010-cu ilin IV rübü və Bakı şəhəri, 2011-ci ilin III rübü);

- Konsulluq məsələləri üzrə (Bakı şəhəri, 2011-ci ilin I rübü);

- Əfqanıstanda vəziyyətə dair (Bakı şəhəri, 2011-ci ilin II rübü);

- ATƏT, MDB, İKT və digər beynəlxalq təşkilatlarla münasibətlər məsələləri üzrə (Daşkənd şəhəri, 2011-ci ilin II rübü və Bakı şəhəri, 2012-ci ilin II rübü);

- Regional təhlükəsizliyin təmin edilməsi, beynəlxalq terrorizm, transmilli mütəşəkkil cinayətkarlıq və narkotiklərin qeyri-qanuni dövriyyəsi ilə mübarizə məsələləri üzrə (Bakı şəhəri, 2011-ci ilin III rübü);

- ətraf mühitin mühafizəsi üzrə (Daşkənd şəhəri, 2012-ci ilin IV rübü);

- humanitar sahədə ikitərəfli əməkdaşlığın inkişafı məsələləri üzrə (Daşkənd şəhəri, 2010-cu ilin IV rübü və Bakı şəhəri, 2011-ci ilin IV rübü).

Zərurət yarandığı təqdirdə, digər məsləhətləşmələr və işçi görüşlər keçirilə bilər.

 

2. İnformasiya mübadiləsi və informasiya - məlumat işinin genişləndirilməsində qarşılıqlı yardım

 

Azərbaycan Respublikası Xarici İşlər Nazirliyi və Özbəkistan Respublikası Xarici İşlər Nazirliyi dərc edilmiş məcmuələrin və digər qarşılıqlı maraq kəsb edən açıq rəsmi nəşrlərin mübadiləsini həyata keçirəcəklər.

Azərbaycan Respublikası Xarici İşlər Nazirliyi və Özbəkistan Respublikası Xarici İşlər Nazirliyi qarşılıqlı razılıq əsasında onları maraqlandıran informasiya-məlumat materiallarının mübadiləsini həyata keçirəcəklər.

Bu Proqram imzalandığı gündən qüvvəyə minir.

Daşkənd şəhərində “27” sentyabr 2010-cu il tarixində hər biri Azərbaycan, özbək və rus dillərində olmaqla iki əsl nüsxədə imzalanmışdır və bütün mətnlər eyni hüquqi qüvvəyə malikdir. Bu Proqramın müddəalarının təfsirində fikir ayrılığı yarandıqda, Tərəflər rus dilində olan mətndən istifadə edəcəklər.

 

 

Azərbaycan Respublikası Xarici İşlər Nazirliyi adından

	

 

	

Özbəkistan Respublikası Xarici İşlər Nazirliyi adından

 

 

 

Azərbaycan Respublikası Dövlət Mülki Aviasiya Administrasiyası və

Özbəkistan Respublikası Uçuşların Təhlükəsizliyinə Nəzarət üzrə

Dövlət Müfəttişliyi (Dövlətavianəzarət) arasında

aviasiya personalı şəhadətnamələrinin qarşılıqlı tanınması haqqında

SAZİŞ.

 

Sonradan “Tərəflər” adlandırılacaq Azərbaycan Respublikasının Dövlət Mülki Aviasiya Administrasiyası və Özbəkistan Respublikası Uçuşların Təhlükəsizliyinə Nəzarət üzrə Dövlət Müfəttişliyi (Dövlətavianəzarət)

Azərbaycan Respublikası və Özbəkistan Respublikasının 1944-cü il dekabrın 7-də Çikaqoda imzalanmış Beynəlxalq mülki aviasiya haqqında konvensiyanın iştirakçıları və Razılığa Gələn Dövlətlər olduğunu nəzərə alaraq;

Beynəlxalq Mülki Aviasiya Təşkilatının (ICAO) aviasiya personalına şəhadətnamələrin verilməsi üzrə Standartları və Tövsiyə Edilən Təcrübəsini rəhbər tutaraq;

aviasiya personalı şəhadətnamələrinin hazırlanması və verilməsi prosedurlarını tənzimləmək niyyəti ilə;

uçuşların təhlükəsizliyini maksimum dərəcədə təmin etmək niyyəti ilə;

aşağıdakılar barədə razılığa gəldilər:

 

Maddə 1. Təriflər

 

1.1. Bu Sazişin məqsədlərini ifadə edən terminlər aşağıdakı mənalarda işlədilmişdir:

a) “Konvensiya” - 7 dekabr 1944-cü il tarixli “Beynəlxalq mülki aviasiya haqqında konvensiya”nı, bu Konvensiyanın 90-cı maddəsinə əsasən hər iki Tərəfin qəbul etdiyi hər hansı Əlavəsini, həmçinin 90-cı və 94-cü maddələrə uyğun  olaraq  Əlavələrə yaxud  Konvensiyaya  edilmiş  istənilən  düzəlişi bildirir;

b) “aviasiya administrasiyası” - Azərbaycan Respublikasına münasibətdə - Dövlət Mülki Aviasiya Administrasiyası; Özbəkistan Respublikasına münasibətdə - Uçuşların Təhlükəsizliyinə Nəzarət üzrə Dövlət Müfəttişliyi (Dövlətavianəzarət) və ya hər iki halda hazırda göstərilən administrasiyalar tərəfindən həyata keçirilən funksiyaları yerinə yetirmək səlahiyyəti verilmiş istənilən şəxs və ya orqan deməkdir;

və insan alveri, habelə vəzifəli şəxslərin iştirakı ilə qrup şəklində törədilmiş cinayət əməllərində iştirakına dair məlumat mübadiləsi daxil olmaqla şəxslərin və cinayətkar təşkilatların və birliklərin cinayət əməllərinin qarşısının alınması sahəsində fəaliyyətlərin əlaqələndirilməsi.

 

Maddə 2

 

Azərbaycan Respublikası və Özbəkistan Respublikası arasında bağlanmış dövlətlərarası müqavilələrdə digər qayda nəzərdə tutulmadıqda, Tərəflər öz aralarında hazırkı Saziş çərçivəsində bilavasitə qarşılıqlı əlaqə həyata keçirirlər.

 

Maddə 3

 

Hazırkı Saziş çərçivəsində əməkdaşlıq Tərəflərin sorğuları əsasında həyata keçirilir. Sorğuların sənədləşdirilməsi zamanı rus dilindən istifadə edilir; sorğular dövlət dilində tərtib edildikdə onların rus dilində tərcüməsi əlavə edilir.

Tərcümə səlahiyyətli şəxsin imzası və möhürü ilə təsdiq edilməlidir.

 

Maddə 4

 

Hüquqi yardım barədə sorğunun icrası zamanı sorğu verilən Tərəf öz dövlətinin qanunvericiliyinin müddəalarım rəhbər tutur. Sorğu verən Tərəfin xahişi ilə sorğunu cavablandıran Tərəf sorğunu icra edərkən onun qanunvericiliyinə zidd olmadığı hissədə sorğunu verən Tərəfin prosessual normalarmı tətbiq edə bilər.

Əgər sorğu siyasi xarakter daşıyırsa, qanunvericiliyin əsas prinsiplərinə ziddirsə, insan hüquqlarının pozulmasına səbəb ola bilərsə, yaxud    müstəqilliyə,    təhlükəsizliyə, ictimai qaydalara və sorğunu cavablandıran Tərəfin dövlətinin digər əhəmiyyətli maraqlarına xələl gətirə bilərsə, hüquqi yardım göstərilmir. Sorğunun icrasından imtina edildikdə sorğu verən Tərəf belə qərarın qəbul edilməsi səbəbi göstərilməklə yazılı olaraq məlumatlandırılır.

 

Maddə 5

 

Tərəflərin hər biri digər Tərəfdən alınan materialların müstəsna olaraq onların təqdim edildikləri məqsədlər üçün istifadə ediləcəklərinə zəmanət verir. Materialların digər məqsədlər üçün istifadə edilməsi, yaxud üçüncü tərəfə verilməsi üçün bu materialları təqdim etmiş Tərəfin yazılı razılığı tələb olunur.

Tərəflərin hər biri öz dövlətinin qanunvericiliyinə uyğun olaraq digər Tərəfin tələb etdiyi məxfilik dərəcəsini təmin edir.

 

Maddə 6

 

Hazırkı Sazişin müddəaları Tərəflərin dövlətləri arasında bağlanmış ikitərəfli və çoxtərəfli müqavilələrin tətbiqinə təsir göstərmir.

 

Maddə 7

 

Bu Sazişin müddəalarının tətbiqi və təfsiri ilə bağlı bütün mübahisəli məsələlər Tərəflər arasında danışıqlar və məsləhətləşmələr yolu ilə həll ediləcəkdir.

 

Maddə 8

 

Tərəflərin qarşılıqlı razılığı əsasında hazırkı Sazişə onun ayrılmaz hissəsi olan və hazırkı Sazişin 9-cu maddəsində nəzərdə tutulan qaydada qüvvəyə minən və qüvvədə olan, ayrıca protokollarla rəsmiləşdirilən əlavə və dəyişikliklər edilə bilər.

 

Maddə 9

 

Bu Saziş qeyri-müəyyən müddətə bağlanılır, imzalandığı gündən qüvvəyə minir və bir Tərəfin digər Tərəfdən Sazişi ləğv etmək niyyətinə dair bildiriş aldığı tarixdən etibarən bir ay keçdikdə öz qüvvəsini itirir.

v) Standart (ICAO termini) fiziki xarakteristikalara, konfiqurasiyaya material hissəsinə; texniki xüsusiyyətlərə, personala yaxud qaydalara aid istənilən tələbi bildirir. Standartın beynəlxalq aeronaviqasiyanın təhlükəsizliyi və ya müntəzəmliyinin təmin olunması üçün eyni qaydada tətbiqi zəruri hesab edilir və Konvensiyaya əsasən Tərəflər ona riayət etməlidirlər; standarta riayət olunması mümkün olmadığı təqdirdə Tərəflər Konvensiyanın 38-ci maddəsinə uyğun olaraq Beynəlxalq Mülki Aviasiya Təşkilatına xəbər verməlidirlər;

q) “Tövsiyə edilən təcrübə” (ICAO termini) həmçinin fiziki xarakteristikalara, konfiqurasiyaya, material hissəsinə, texniki xüsusiyyətlərə, personala və ya qaydalara qarşı istənilən tələb deməkdir. Beynəlxalq aeronaviqasiyanın təhlükəsizliyi, müntəzəmliyi və ya intensivliyinin təmin olunması məqsədilə tövsiyə edilən təcrübənin eyni qaydada tətbiqi məqsədəuyğun hesab edilir və Tərəflər Konvensiyaya əsasən ona riayət etməyə çalışacaqlar.

d) “Aviasiya personalı şəhadətnaməsi” - sahibinə hava gəmisinin, hava hərəkətinin idarə edilməsi və mühəndis-texniki təminat zamanı müəyyən funksional vəzifələri yerinə yetirmək hüququ verən müəyyən nümunəli sənəd.

 

Maddə 2. Məsuliyyət

 

2.1. Aviasiya personalı şəhadətnaməsini verən Tərəf şəhadətnamələrin Konvensiyanın 1 №-li Əlavəsində qeyd edilən minimal Standartlara uyğunluğuna və etibarlı olmasına görə məsuliyyət daşıyır.

2.2. Aviasiya personalı şəhadətnaməsini verən Tərəf şəhadətnamə sahibinin şəhadətnamədə müəyyən edilən hüquqların həyata keçirilməsi üçün kifayət qədər təcrübəyə və ixtisasa malik olmasına görə məsuliyyət daşıyır, bu şərtlə ki, o, öz ixtisasını artırmış olsun və onun təcrübəsi minimal Standartlara cavab versin.

 

Maddə 3. Şəhadətnamələrin tanınması

 

3.1. Tərəflərdən birinin verdiyi aviasiya personalı şəhadətnamələrini digər   Tərəf   o   şərtlə   etibarlı   hesab   edir   ki,   belə   şəhadətnamələrin verilməsinə əsas olan tələb tələblər Konvensiyaya uyğun   müəyyən   edilən minimal Standartlara uyğun gəlməli və ya onlardan yüksək olmalıdır.

3.2. Tərəflərdən birinin aviasiya personalı şəhadətnamələrinin verilməsi üçün tələbləri Konvensiyaya uyğun müəyyən edilən minimal Standartlardan fərqlənirsə yalnız həmin Tərəf bu fərqlər barədə Beynəlxalq Mülki Aviasiya Təşkilatına məlumat verdiyi halda belə şəhadətnamələr etibarlı sayılır.

3.3. Tərəflərdən hər biri uçuşların təhlükəsizliyini təmin etmək məqsədilə aşağıdakı hallarda aviasiya personalı şəhadətnaməsinin tanınmasından imtina etmək və ya bu şəhadətnamənin tanınması üçün verilmiş icazəni ləğv etmək hüququna malikdir:

a) digər Tərəfin aviasiya personalı şəhadətnamələrinin verilməsi üçün tələbləri bu Sazişin 3.2. bəndində qeyd edilənlərdən fərqlənərsə;

b) bu Sazişin 6-cı bəndinə əsasən yoxlamalar aparılarkən hər hansı pozuntu və ya uyğunsuzluq müəyyən edildiyi halda.

 

Maddə 4. Şəhadətnamələrin tanınması qaydası

 

4.1. Tərəflərdən birinin digər Tərəfin verdiyi aviasiya personalı şəhadətnaməsini tanıması Tövsiyə edilən Təcrübəyə və birinci Tərəfin aviasiya qaydalarına əsasən verilən müvafiq icazə ilə müəyyən edilir.

4.2. Birinci Tərəfin aviasiya personalı şəhadətnaməsi və ikinci Tərəfin yuxarıda qeyd edilən icazəsi ikinci Tərəfin verdiyi aviasiya personalı şəhadətnaməsi ilə eyni hüquqi qüvvəyə malikdir.

4.3. Tərəflərdən birinin verdiyi və 4.1. bəndində göstərilən icazənin qüvvədə olma müddəti digər Tərəfin verdiyi aviasiya personalı şəhadətnaməsinin qüvvədə olma müddətindən artıq ola bilməz.

 

Maddə 5. Şəhadətnamə sahibinin hüquqları

 

Tərəflər aviasiya personalı şəhadətnaməsinin sahibinə müvafiq şəhadətnamədə nəzərdə tutulan hüquqlardan başqa digər hüquqlar vermirlər.

 

Maddə 6. Yoxlama

 

6.1. Hər bir Tərəf digər Tərəfə xəbər verdikdən sonra onun dövlətinin ərazisində aviasiya personalının, həmçinin aviasiya personalının hazırlığı üzrə təşkilatların Standartlara, Tövsiyə edilən Təcrübəyə və ya Tərəflər arasında razılaşdırılmış aviasiya personalı ilə bağlı standartlara uyğunluğunu yoxlaya bilər.

6.2. Belə yoxlama aparıldıqdan sonra Tərəflərdən biri digər Tərəfin həmin vaxt Konvensiyaya müvafiq olaraq müəyyən edilmiş və ya Tərəflər arasında razılaşdırılmış minimal standartlara riayət etmədiyini və ya uyğunluğu təmin etmədiyini müəyyən edərsə, həmin Tərəf aşkar olunmuş nöqsanlara və görülməsi zəruri olan tədbirlər haqqında məlumat verilməlidir. Digər   Tərəf   aşkar   edilmiş   nöqsanları   birinci   Tərəflə   razılaşdırılmış müddətdə aradan qaldırmalıdır.

6.3. Digər Tərəf razılaşdırılmış müddətdə nöqsanları aradan qaldıra bilmədiyi halda Sazişin 3.3. bəndinin tətbiq edilməsi üçün əsas yaranacaqdır.

6.4. Tərəflərdən biri 6.1. bəndinə əsasən yoxlama aparılmasından imtina etdiyi təqdirdə digər Tərəf bu maddənin 6.2. bəndində qeyd edilən uyğunsuzluqların mövcud olduğu barədə nəticə çıxara bilər.

6.5 Hər bir Tərəf bir və ya bir neçə yoxlamanın nəticələrinə əsaslanaraq yaxud belə yoxlama aparılmasından imtina olunduğu halda, məsləhətləşmələr keçirildikdən sonra və ya digər hallarda belə hərəkətlərin uçuşların təhlükəsizliyinin təmin edilməsi üçün zəruri olduğunu qərara aldığı halda bu Sazişin 3.3 bəndində nəzərdə tutulmuş tədbirlər görmək hüququna malikdir.

6.6. Bu Sazişin 3.3. bəndinə uyğun olaraq hər hansı tədbirin görülməsi üçün əsas aradan qaldırıldıqdan sonra Tərəflərdən biri digər Tərəfə münasibətdə heç bir tədbir görməyəcəkdir.

 

Maddə 7. Məlumatın verilməsi

 

Hər bir Tərəf digər Tərəfin müraciətinə uyğun olaraq bu Sazişin yerinə yetirilməsi məqsədilə tələb edilə bilən məlumatı təqdim edir.

 

Maddə 8. Məsləhətləşmələr

 

8.1. Hər bir Tərəf bu Sazişin müddəalarının təfsiri, tətbiqi və ya ona dəyişikliklərin edilməsi məqsədilə məsləhətləşmələrin keçirilməsi üçün istənilən vaxt digər Tərəfə müraciət edə bilər.

8.2. Tərəflər arasında başqa qaydada razılaşma əldə olunmadığı halda, belə məsləhətləşmələr digər Tərəfin sorğunu aldığı tarixdən 15 (on beş) gün ərzində başlanır.

 

Maddə 9. Mübahisələrin həlli

 

Bu Sazişin müddəalarının təfsiri və ya tətbiqi ilə əlaqədar Tərəflər arasmda istənilən fıkir ayrılığı meydana çıxarsa, Tərəflər onu danışıqlar yolu ilə həll etməyə çalışacaqlar.

 

Maddə 10. Dəyişiklik və əlavələrin edilməsi

 

Tərəflərin qarşılıqlı razılığı əsasında bu Sazişə onun ayrılmaz hissəsi olan və 11-ci maddəsində nəzərdə tutulan qaydada qüvvəyə minən ayrıca protokollarla rəsmiləşdirilən əlavə və dəyişikliklər edilə bilər.

 

Maddə 11. Sazişin qüvvəyə minməsi və ləğv edilməsi

 

Bu Saziş onun qüvvəyə minməsi üçün zəruri olan dövlətdaxili prosedurların yerinə yetirilməsi barədə Tərəflərin sonuncu yazılı bildirişinin diplomatik kanallar vasitəsilə alındığı tarixdən qüvvəyə minir. Bu Saziş qeyri-müəyyən müddətə bağlanılır. Tərəflər diplomatik kanallar vasitəsilə bildiriş təqdim etməklə bu Sazişi ləğv edə bilərlər. Saziş belə bildirişin alındığı tarixdən üç (3) ay sonra qüvvədən düşmüş hesab edilir.

 

Maddə 12. İKAO-da qeydiyyat

 

Bu Saziş və ona edilən hər-hansı dəyişiklik və əlavələr Beynəlxalq Mülki Aviasiya Təşkilatında (İKAO) qeydiyyatdan keçirilir.

Daşkənd şəhərində “ 27 ” sentyabr 2010-cu il tarixində, hər biri Azərbaycan, özbək və rus dillərində olmaqla iki əsl nüsxədə imzalanmışdır. Bütün mətnlər eyni hüquqi qüvvəyə malikdir. Bu Sazişin təfsirində fikir aynlığı yarandığı təqdirdə rus dilindəki mətndən istifadə ediləcəkdir.

 

 

Azərbaycan Respublikasının Aviasiya Administrasiyası adından

 

	

 

	

Özbəkistan Respublikasının Uçuşların Təhlükəsizliyinə Nəzarət üzrə Dövlət Müfəttişliyi

adından

 

 

 

Azərbaycan Respublikası Baş Prokurorluğu və

Özbəkistan Respublikası Baş Prokurorluğu arasında

əməkdaşlıq və hüquqi yardım haqqında

SAZİŞ

 

Bundan sonra Tərəflər adlanacaq Azərbaycan Respublikası Baş Prokurorluğu və Özbəkistan Respublikası Baş Prokurorluğu;

dövlətlərin suverenliyi və hüquq bərabərliyi, onların qarşılıqlı anlaşma prinsiplərindən və qarşılıqlı maraqlar əsasında prokurorluq orqanları arasında əməkdaşlığı genişləndirmək səylərindən çıxış edərək;

ümumtanınmış beynəlxalq hüququn normalarına əsaslanaraq;

Azərbaycan Respublikası və Özbəkistan Respublikası arasında dostluq və əməkdaşlıq haqqında Müqavilənin (Bakı, 27 may 1996-cı il) və Azərbaycan Respublikası və Özbəkistan Respublikası arasında mülki, ailə və cinayət işləri üzrə hüquqi yardım və hüquqi münasibətlər haqqında Müqavilənin (Daşkənd, 18 iyun 1997-ci il) müddəalarmı rəhbər tutaraq;

vətəndaşların, cəmiyyətin və dövlətin hüquq və azadlıqlarının etibarlı müdafiəsinin təmin edilməsi məqsədilə;

aşağıdakılar barədə razılığa gəldilər:

 

Maddə 1

 

Tərəflər hazırkı Sazişə, öz dövlətlərinin milli qanunvericiliklərinə və beynəlxalq müqavilələrinə uyğun olaraq öz səlahiyyətləri daxilində aşağıdakı istiqamətlər üzrə qarşılıqlı əməkdaşlığı həyata keçirirlər:

cinayət təqibindən və ya cəza çəkməkdən gizlənən, eləcə də itkin

düşmüş şəxslərin axtarılmasının təşkilində yardım göstərilməsi;  

nömrəyə və ya xüsusi fərqləndirici əlamətlərə malik oğurlanmış əşyaların, o cümlədən, avto-nəqliyyatın və odlu silahın, habelə nömrəli qiymətli kağızların, şəxsiyyəti təsdiq edən sənədlərin müəyyən olunmuş qaydada axtarılmasının və geri qaytarılmasının təşkilində yardım göstərilməsi;

fiziki və hüquqi şəxslərin hazırlanan və ya törədilmiş cinayət əməllərində, xüsusilə də terrorizm, narkotik vasitələrin, psixotrop maddələrin və prekusorların qanunsuz dövriyyəsinə, qanunsuz miqrasiya

Bu Saziş “27” sentyabr 2010-cu ildə Daşkənd şəhərində hər biri Azərbaycan, özbək və rus dillərində olmaqla iki əsl nüsxədə imzalanmışdır, bütün mətnlər bərabər hüquqa malikdir.

Bu Sazişin müddəalarının təfsirində fikir ayrılığı olduğu təqdirdə, Tərəflər rus dilində olan mətnə üstünlük verəcəklər.

 

 

Azərbaycan Respublikası

Baş Prokurorluğu adından

	

 

	

Özbəkistan Respublikası

Baş Prokurorluğu adından

 

 

 

“AZƏRBAYCAN TELEVİZİYA VƏ RADİO VERİLİŞLƏRİ”

QAPALI SƏHMDAR CƏMİYYƏT!

VƏ

ÖZBƏKİSTAN

MİLLİ TELERADİO ŞİRKƏTİ

ARASINDA

ƏMƏKDAŞLIQ SAZİŞİ

 

Bundan sonra “Tərəflər” adlandırılacaq “Azərbaycan Televiziya və Radio verilişləri” Qapalı Səhmdar Cəmiyyəti və Özbəkistan Milli Teleradio Şirkəti,

Azərbaycan və Özbəkistan ərazilərində televiziya və radio proqramlarının yayımlanması üçün əlverişli şərait yaradılmasına dair qarşılıqlı marağı rəhbər tutaraq,

11 sentyabr 2008-ci ildə Bakı şəhərində imzalanmış Azərbaycan Respublikası Hökuməti ilə Özbəkistan Respublikası Hökuməti arasında humanitar əməkdaşlıq sahəsində Sazişin və 18 iyun 1997-ci ildə Daşkənd şəhərində imzalanmış Azərbaycan - Respublikası Hökuməti və Özbəkistan - Respublikası Hökuməti arasında müəlliflik hüququ və əlaqəli hüquqların qorunması sahəsində əməkdaşlıq haqqında Sazişin müddəalarını əsas götürərək,

Azərbaycan və Özbəkistan xalqları arasında tarixən yaranmış sosial-mədəni və elmi əlaqələrin inkişaf etdirilməsində teleradio yayımının əhəmiyyətinə əsaslanaraq,

Tərəflər arasında dostluq və işgüzar əlaqələrin möhkəmlənməsinə böyük əhəmiyyət verərək,

Teleradio yayım sahəsində əməkdaşlığın inkişaf etdirilməsi məqsədilə, aşağıdakılar barədə razılığa gəldilər:

 

Maddə 1

 

Tərəflər öz dövlətlərinin, xalqlarının iqtisadi, mədəni və sosial inkişafını, qazandıqları nailiyyətləri əks etdirən sənədli və xronikal proqramların, habelə musiqi, elmi-populyar verilişlərin mübadiləsini həyata keçirəcək, o cümlədən öz ölkələrinin milli bayramlarını və əlamətdar hadisələrini işıqlandıracaqlar.

Bir Tərəfin proqramlarının məzmunu digər Tərəfin milli qanunvericiliyinə zidd olmamalıdır.

Tərəflərin heç biri əldə olunan materialları üçüncü tərəfə vermək və ya satmaq hüququna malik deyildir. Tərəflər bu Sazişə əsasən aldıqları proqramlardan, yaxud informasiya və arxiv materiallarından yalnız öz verilişlərində istifadə edə bilərlər.

Materialı alan tərəf proqramda dəyişiklik və ya ixtisar edərsə, bu halda proqramın mahiyyətinə, məzmununa xələl gəlməməli və təhrif olunmamalıdır.

Teleradioməhsul əvəzi ödənilmədən verilə bilər və yaxud haqqı hər bir konkret halda razılaşmaya uyğun ödənilə bilər.

 

Maddə 2

 

Saziş çərçivəsində göndərilən proqramların müəlliflik hüququnun qorunmasını müəlliflik hüququ sahəsindəki milli və beynəlxalq qanunvericilik tələblərini nəzərə almaqla göndərən Tərəf təmin edir. Əgər proqramı alan Tərəf müəlliflik mülkiyyəti hüququna görə müəyyən vergi ödəməyə borcludursa, proqramı göndərən bu barədə alan Tərəfi əvvəlcədən xəbərdar edir və yalnız müəlliflik hüquqları ilə əlaqədar bütün vergilərin ödəniləcəyinə razılıq aldıqdan sonra proqramı göndərir.

 

Maddə 3

 

Tərəflər, qarşılıqlı razılaşmaya əsasən öz işçilərini digər Tərəfin struktur bölmələrinə ezamiyyətə göndərəcək və belə səfərlərin təşkilində bir-birinə kömək göstərəcəklər.

Göndərən Tərəf nümayəndə heyətinin tərkibi və işçilərin tutduğu vəzifə barədə qəbul edən Tərəfi vaxtında xəbərdar etməlidir ki, digər Tərəf görüşün təşkili üçün lazimi tədbirləri görə bilsin.

Qarşılayan Tərəf xidməti ezamiyyətdə olan işçilərə aldıqları jurnalist tapşırıqlarının və çəkilişlərin yerinə yetirilməsində lazimi kömək (informasiya verilməsi, təşkilati və texniki xidmət) göstərəcək.

Əlavə razılaşma olmadığı halda nəqliyyat və yaşayış xərcləri də daxil olmaqla səfərlə bağlı bütün xərcləri əməkdaşları göndərən Tərəf ödəyir.

Tərəflər göstərilən xidmətlərə görə bir-birinə hesab təqdim edəcəklər.  Xidmətlərin  dəyəri və ödəniş  müddəti  hər iki Tərəfin razılaşdırdığı standartlara uyğun olaraq əvvəlcədən müəyyənləşdirilir,

 

Maddə 4

 

Tərəflər müxtəlif mövzulu audio-video məhsulların birgə istehsalı və mübadiləsi, müxtəlif beynəlxalq tədbirlərin birgə işıqlandırılması və onları maraqlandıran digər sahələrdə əməkdaşlığı inkişaf etdirəcəklər.

Tərəflər müştərək proqramların hazırlanmasında hər bir konkret proqramın mövzusunu, məzmununu, davamiyyət müddətini, iştirakçıların sayını, proqramın dəyərini və s. öncədən razılaşdıracaqlar.

Tərəflər, həmçinin öz mövqelərini əlaqələndirəcək və müəyyənləşdirilmiş qaydada Tərəflərdən birinin irəli sürdüyü təşəbbüslərin reallaşdırılmasını üzv olduqları beynəlxalq təşkilatlar çərçivəsində birlikdə razılaşdıracaqlar.

 

Maddə 5

 

Tərəflər mövcud Sazişə uyğun olaraq, qarşılıqlı surətdə mütəxəssisləri tədrisə və təkmilləşməyə cəlb edə bilərlər. Tədrisin təşkilinin konkret məsələləri ayrı-ayrı protokollarla nizamlanacaq.

 

Maddə 6

 

Tərəflər televiziya və radionun inkişafı üçün əhəmiyyətli olan informasiyaların, o cümlədən sorğuların və tədqiqatların nəticələrinin, idarəetmə, hüquqi baza, proqram cədvəllərinin tərtibi, texniki problemlər və s. haqqında informasiyaların ötürülməsini, və ya mübadiləsini öhdəliklərinə götürürlər.

 

Maddə 7

 

Hazırki Saziş çərçivəsində əməkdaşlığı bilavasitə Tərəflər və yaxud onların müvəkkilləri - konkret tədbirləri, müddətləri, maliyyə və digər şərtləri nəzərə alan ayrı-ayrı fəaliyyət istiqamətləri üzrə əməkdaşlıq haqqında birgə protokollar imzalaya bilən struktur bölmələri həyata keçirəcəklər.

 

Maddə 8

 

Qarşılıqlı razılığa əsasən Tərəflər bu Sazişə, onun ayrılmaz hissəsi olan, ayrıca protokollarla rəsmiləşdirilən əlavə və dəyişikliklər edə bilərlər.

 

Maddə 9

 

Hazırki Sazişin müddəalarının təfsiri və tətbiqi ilə əlaqədar yaranan fikir ayrılığı məsləhətləşmələr və danışıqlar yolu ilə həll edilir.

 

Maddə 10

 

Bu Saziş imzalandığı gündən qüvvəyə minir və iki il müddətinə bağlanılır. Tərəflərdən biri bu Sazişin müddətinin bitməsinə ən azı altı y qalmış onu ləğv etmək niyyəti barədə yazılı şəkildə diplomatik kanallar vasitəsilə digər Tərəfə məlumat verməzsə, onun qüvvəsi avtomatik olaraq növbəti iki illik müddətlərə uzadılacaqdır.

Saziş onun ləğv olunması barədə Tərəflərdən birinin yazılı bildirişindən 6 ay keçdikdən sonra qüvvədən düşür.

Bu Saziş Daşkənd şəhərində “27” sentyabr 2010-cu il tarixində iki əsl nüsxədə hər biri Azərbaycan, özbək və rus dillərində olmaqla imzalanmışdır. Bütün mətnlər eyni qüvvəyə malikdir.

Təfsir zamanı fikir ayrılığı yarandığı təqdirdə rus dilindəki mətndən istifadə ediləcəkdir.

 

 

“Azərbaycan Televiziya və Radio Verilişləri” Qapalı Səhmdar Cəmiyyəti adından

	

 

	

Özbəkistan Milli Teleradio

Şirkəti adından

 

 

 

Azərbaycan Milli Elmlər Akademiyası Memarlıq və İncəsənət İnstitutu

və Özbəkistan Rəssamlıq Akademiyası arasında

əməkdaşlıq haqqında

 

MÜQAVİLƏ

 

Bundan sonra Tərəflər adlandırılacaq Azərbaycan Milli Elmlər Akademiyasının Memarlıq və İncəsənət İnstitutu və Özbəkistan Rəssamlıq Akademiyası,

Azərbaycan Respublikası Hökuməti və Özbəkistan Respublikası Hökuməti arasında mədəniyyət və humanitar sahəsində əməkdaşlıq haqqında, Bakı şəhərində 27 may 1996-cı il tarixində imzalanmış Sazişin və Azərbaycan Respublikası Hökuməti ilə Özbəkistan Respublikası Hökuməti arasında humanitar sahədə əməkdaşlıq haqqında, Bakı şəhərində 11 sentyabr 2008-ci il tarixində imzalanmış Sazişin müddəalarını rəhbər tutaraq;

əməkdaşlığın   əsasında   hüquq   bərabərliyi,   qarşılıqlı anlaşma və qarşılıqlı fayda prinsiplərinin durduğunu qeyd edərək;

aşağıdakılar barədə razılığa gəldilər:

 

Maddə 1

 

Tərəflər ənənəvi mədəni əlaqələrin qorunması və inkişafı, incəsənət və sənətşünaslıq, sərgi və nəşriyyat fəaliyyəti sahəsində mübadilə və əməkdaşlıq üçün əlverişli şəraitin yaradılmasına yardım edəcəklər.

 

Maddə 2

 

Tərəflər incəsənət və sənətşünaslıq  sahəsində əməkdaşlığı  aşağıdakı yollarla həyata keçirəcək:

a) mütəxəssislərin, təcrübəçi və aspirantların mübadiləsi;

b) sənədlərin, nəşrlərin və elmi məlumatların mübadiləsi;

c) qarşılıqlı maraq kəsb edən problemlərə dair konfrans və seminarların təşkili;

d) birgə tədqiqat layihələrinin həyata keçirilməsi;

e) birgə sərgi layihələrinin həyata keçirilməsi;

f) birgə nəşr layihələrinin həyata keçirilməsi;

 

Maddə 3

 

Mütəxəssis və nümayəndələrin mübadiləsi zamanı:

- göndərən Tərəf öz nümayəndələrinin digər Tərəfin dövlət paytaxtınadək olan beynəlxalq yol, həmçinin beynəlxalq yük daşınması ilə bağlı xərclərinin ödənişini öz üzərinə götürür;

- qəbul edən Tərəf digər Tərəfin nümayəndələrinin ölkəyə gəlişindən sonrakı xərclərini (mehmanxana, yemək, daxili nəqliyyat və mədəni proqram) ödəyir, çıxış etmək üçün zallar təqdim edir, lazım olduğu halda təcili tibbi yardımın göstərilməsi ilə təmin edir.

- konkret mütəxəssislərin ezam olunması Tərəflər arasında qabaqcadan razılaşdırılır.

 

Maddə 4

 

Bu Müqavilənin müddəalarının təfsiri və ya tətbiqi zamanı fikir aynlığı yarandığı halda Tərəflər onları danışıqlar və məsləhətləşmələr yolu ilə həll edirlər.

 

Maddə 5

 

Tərəflərin   qarşılıqlı   razılığı   ilə   bu   Müqavilənin   6-cı   maddəsində müəyyən olunmuş qaydada qüvvəyə minən və bu Müqavilənin ayrılmaz hissəsi olan ayrıca protokollarla rəsmiləşdirilən, dəyişiklik və əlavələr edilə bilər.

 

Maddə 6

 

Bu Müqavilə imzalandığı gündən qüvvəyə minir. Müqavilə beş (5) il müddətə bağlanılır. Bu müddətin başa çatmasına ən azı altı (6) ay qalmışdan gec olmayaraq Tərəflərdən biri onu ləğv etmək niyyəti barədə digər Tərəfə yazılı bildirişin təqdim etmədiyi təqdirdə Müqavilənin müddəti avtomatik olaraq növbəti beşillik müddətlərə uzadılır.

Bu   Müqavilənin   ləğvi   onun   qüvvədə   olduğu   müddətdə   başlanmış tədbirlərə onlar başa çatanadək təsir göstərməyəcək.

Daşkənd ş. 27 sentyabr 2010-cu ildə hər biri Azərbaycan, özbək və rus dillərində olmaqla iki əsl nüsxədə imzalanmışdır, bütün mətnlər eyni qüvvəyə malikdir.

Bu Müqavilənin müddəalarının təfsiri zamanı fikir ayrılığı yarandığı təqdirdə Tərəflər rus dilində olan mətni rəhbər tutacaqlar.

 

 

Azərbaycan Milli Elmlər Akademiyası Memarlıq və İncəsənət İnstitutu adından

	

 

	

Özbəkistan Rəssamlıq Akademiyası adından

 




 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN