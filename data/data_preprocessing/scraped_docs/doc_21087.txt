Mətn
Şəkil
Rekvizitlər
Versiyalar
Əlaqəli Sənədlər

2009-cu il oktyabrın 9-da Kişinyov şəhərində imzalanmış “Müstəqil Dövlətlər Birliyinin iştirakçısı olan dövlətlərin veteranlar təşkilatları haqqında Qərar”ın təsdiq edilməsi barədə

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. 2009-cu il oktyabrın 9-da Kişinyov şəhərində imzalanmış “Müstəqil Dövlətlər Birliyinin iştirakçısı olan dövlətlərin veteranlar təşkilatları haqqında Qərar” təsdiq edilsin.

2. Azərbaycan Respublikasının Nazirlər Kabinetinə tapşırılsın ki, bu Sərəncamın 1-ci bəndində göstərilən Qərarın həyata keçirilməsi üçün zəruri tədbirlər görsün.

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1-ci bəndində göstərilən Qərarın qüvvəyə minməsi üçün zəruri olan dövlətdaxili prosedurların yerinə yetirilməsi barədə Müstəqil Dövlətlər Birliyinin İcraiyyə Komitəsini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 27 dekabr 2010-cu il

              № 1253

 

 

 

 

MÜSTƏQİL DÖVLƏTLƏR BİRLİYİ

DÖVLƏT BAŞÇILARI ŞURASI

 

Müstəqil Dövlətlər Birliyinin iştirakçısı olan

dövlətlərin veteranlar təşkilatları haqqında

 

QƏRAR

 

9 oktyabr 2009-cu il                                                                                             Kişinyov şəhəri

 

Müstəqil Dövlətlər Birliyinin dövlət başçıları Şurası veteranlar hərəkatının əhəmiyyətindən və onun sonrakı inkişafının zərurətindən çıxış edərək,

 

qərara aldı:

 

1. “Müstəqil dövlətlərin veteranların (təqaüdçülərin) ictimai təşkilatlarının birliyi” Beynəlxalq ittifaqının Əlaqələndirmə şurasının Məlumatmı nəzərə almaq (əlavə olunur).

2. Müstəqil Dövlətlər Birliyinin iştirakçısı olan dövlətlərin veteranlar təşkilatlarına, habelə “Müstəqil dövlətlərin veteranların (təqaüdçülərin) ictimai təşkilatlarının birliyi” Beynəlxalq ittifaqının Əlaqələndirmə şurasına (bundan sonra - Əlaqələndirmə şurası ) aşağıdakıları tövsiyə etmək:

veteranların (təqaüdçülərin) sosial-iqtisadi hüquqlarının və qanuni maraqlarının hərtərəfli qorunmasını davam etdirmək;

gənclərin vətənpərvərlik və beynəlmiləlçilik ruhunda tərbiyə olunması, 1941-1945-ci illər Böyük Vətən müharibəsi tarixinin saxtalaşdırılmasının qarşısının alınması üzrə fəaliyyəti gücləndirmək.

3. Əlaqələndirmə şurasına Müstəqil Dövlətlər Birliyinin iştirakçısı olan dövlətlərin veteranlar təşkilatları qarşısında duran ictimai əhəmiyyətli sosial vəzifələrin həllinə yönəlmiş tədbirlər planmı işlənib hazırlanmasını və onların baxılmaq üçün MDB-nin Dövlət başçıları Şurasına müəyyən olunmuş qaydada təqdim edilməsini tövsiyə etmək.

4. Müstəqil Dövlətlər Birliyinin iştirakçısı olan dövlətlərin Hökumətləri tərəfindən yuxanda göstərilən tədbirlər planlarının icrasını təmin etmək məqsədi ilə ictimai əhəmiyyətli sosial tədbirlərin həyata keçirilməsində Müstəqil Dövlətlər Birliyinin iştirakçısı olan dövlətlərin veteranlar təşkilatlarına və Əlaqələndirmə şurasına maliyyə dəstəyinin göstərilməsi imkanlarına baxmaq.

5. Hazırkı Qərar imzalandığı andan, qanunvericiliyi dövlətdaxili prosedurların yerinə yetirilməsini tələb edən dövlətlər üçün isə göstərilən prosedurların yerinə yetirilməsi haqqımda bildirişin depozitariyə saxlanmaq üçün verildiyi tarixdən qüvvəyə minir.

 

 

Azərbaycan Respublikası adından imza

	

 

	

Rusiya Federasiyası adından imza




 

	

 

	

 




Ermənistan Respublikası

adından imza

	

 

	

Tacikistan Respublikası

adından imza




 

	

 

	

 




Belarus Respublikası

adından imza

	

 

	

Türkmənistan adından

imza yoxdur




 

	

 

	

 




Qazaxıstan Respublikası

adından imza

	

 

	

Özbəkistan Respublikası

adından imza yoxdur




 

	

 

	

 




Qırğız Respublikası

adından imza

	

 

	

Ukrayna adından

imza (qeyd - şərtlə)




 

	

 

	

 




Moldova Respublikası adından imza (qeyd - şərtlə)

	

 

	

 

 

 

 

“Müstəqil dövlətlərin veteranların (təqaüdçülərin) ictimai təşkilatlarının birliyi” Beynəlxalq ittifaqının Əlaqələndirmə şurasının fəaliyyəti haqqında

MƏLUMAT

 

“Müstəqil dövlətlərin veteranların (təqaüdçülərin) ictimai təşkilatlarının birliyi” Beynəlxalq ittifaqı (bundan sonra - Beynəlxalq veteranlar şurası) MDB-nin iştirakçısı olan dövlətlərin, habelə Gürcüstanın, Latviyanın və Estoniyanın veteranların 11 ictimai təşkilatını birləşdirir və sıralarında yaşlı nəslin nümayəndələri olan 51 milyon insanı əhatə edir. Onların sırasında 1 milyona yaxın Böyük Vətən müharibəsinin iştirakçıları (cəbhəçilər), 600 mindən çox müharibə əlili, müharibə illərində arxa cəbhədə çalışan 6 milyona yaxın zəhmətkeş, 1,2 milyondan çox döyüş əməliyyatlarının veteranları (lokal müharibələrin və hərbi münaqişələrin iştirakçıları), 4 milyondan çox hərbi xidmət veteranı, 23 milyondan çox əmək veteranı vardır. Veteranların (təqaüdçülərin) MDB-nin iştirakçısı olan dövlətlər üzrə say tərkibi əlavə olunan cədvəldə təqdim edilmişdir.

Beynəlxalq veteranlar şurasının rəhbər orqanı 5 il müddətinə seçilən, 1991-ci ilin dekabrından fəaliyyət göstərən və öz fəaliyyətini ictimai əsaslarla həyata keçirən Əlaqələndirmə şurasıdır.

Əlaqələndirmə şurasının və Birliyin dövlətlərinin bütün veteranlar təşkilatlarının fəaliyyətinin əsas istiqamətləri aşağıdakılardır:

bütün kateqoriyalardan olan veteranların, təqaüdçülərin, yaşlı insanların sosial hüquq və maraqlarının müdafiəsi, onların həyat səviyyəsinin yüksəldilməsi uğrunda mübarizə, təqaüd təminatının və tibbi xidmətin yaxşılaşdırılması;

əhalinin, xüsusilə də gənclərin vətənpərvər, beynəlmiləl və mənəvi-əxlaqi tərbiyəsi, MDB dövlətləri arasında qardaş dostluğunun, qarşılıqlı hörmətin və etibarın möhkəmləndirilməsi;

tarixi dəyərlərin, Birliyin dövlətlərinin təşəkkül tapası və inkişafı tarixi haqqında həqiqətin müdafiəsi, ümumi tariximizin, xüsusilə də 1941 - 1945-ci illər Böyük Vətən müharibəsi dövrünün təhrif edilməsinə, saxtalaşdırılmasına qarşı mübarizə;

Vətən uğrunda fədakarcasına həlak olmuş müdafiəçilərin xatirəsinin, Öz xalqı uğrunda onların göstərdikləri qəhrəmanlıqlarının əbədiləşdirilməsi, bu işin cəmiyyətdə sağlam mənəvi-əxlaqi ab-havanın formalaşdırılmasında istifadə edilməsi.

Bu məsələlərin hər birinə Birliyin bütün dövlətlərinin veteranlar təşkilatları rəhbərlərinin iştirakı ilə Prezidiumunun iclaslarında və Əlaqələndirmə şurasının plenumlarında, Beynəlxalq veteranlar şurasının qurultay və konfranslarında müntəzəm olaraq baxılır. Bu müddət ərzində Beynəlxalq veteranlar şurasının 3 qurultayı keçirilmiş, o cümlədən hər il Əlaqələndirmə şurasının bir plenumu və Prezidiumunun iki iclası keçirilir.

Belə ki, Əlaqələndirmə şurasının 15 noyabr 2007-ci il və 26 noyabr 2008-ci il tarixli plenumlarında Beynəlxalq veteranlar şurasının IV qurultayının qərarlarının yerinə yetirilməsi vəziyyəti və müstəqil dövlətlərin veteranlar təşkilatlarının veteranlar       hərəkatının birliyinin və həmrəyliyinin möhkəmləndirilməsi ə müvafiq olaraq onun təşkilatı quruluşunun təkmilləşdirilməsi üzrə fəaliyyəti haqqında məsələlərə baxılmışdır.

Əlaqələndirmə şurasının prezidiumlarında aşağıdakı məsələlərə baxılmışdır:

Ukrayna veteranlar Təşkilatı Şurasının 1941—1945-ci illər Böyük Vətən müharibəsi tarixinin saxtalaşdırılması, faşizm üzərində Qələbənin qazanılmasında müharibə veteranlarının rolunun və yerinin nüfuzdan salınması cəhdlərinin qarşısının alınması üzrə fəaliyyət haqqında (23 may 2007-ci il);

Moldova Respublikası veteranlar Təşkilatının 1941-1945-ci illər Böyük Vətən müharibəsində qəhrəmancasına şücaət göstərmiş və faşist işğalçıları ilə mübarizədə həlak olmuş döyüşçülərinin təbliğ edilməsi və xatirələrinin əbədiləşdirilməsi üzrə fəaliyyət haqqında (14 noyabr 2007-ci il);

Birliyin dövlətlərinin veteranlar təşkilatlarının 1941-1945-ci illər Böyük Vətən müharibəsində Qələbənin 65-ci ildönümünün qeyd edilməsinə hazırlıq üzrə vəzifələr haqqında (21 may 2008-ci il). Bu iclasın yekunları üzrə Beynəlxalq veteranlar şurasının Əlaqələndirmə şurası Prezidiumunun Böyük Vətən müharibəsi tarixinin saxtalaşdırılması və hitler faşistlərinin əlbirlərinə bəraət qazandırılması cəhdlərini pisləyən Bəyanat, habelə 1941-1945-ci illər Böyük Vətən müharibəsində Qələbənin 65-ci ildönümünə hazırlıqla bağlı Əlaqələndirmə şurasının və Ümumi həmkarlar ittifaqları konfederasiyasının İcraiyyə komitəsinin MDB-nin iştirakçısı olan dövlətlərin veteranlar və həmkarlar təşkilatlarına Müraciəti qəbul edilmişdir;

Qazaxıstan Respublikası veteranlar təşkilatlarının yaşlı nəslin sosial-hüquqi müdafiə məsələlərinin həlli üzrə fəaliyyət təcrübəsi haqqında (27 noyabr 2008-ci il).

Əlaqələndirmə şurası respublika veteranlar strukturlarından daxil olan məlumatları təhlil edir və ümumiləşdirir, onların fəaliyyətinin qabaqcıl təcrübəsinin yayılmasına, Birliyin dövlətlərinin veteranlar təşkilatlarının birliyinin və həmrəyliyinin möhkəmləndirilməsinə böyük diqqət yetirir. Bu məqsədlə “Veteran” qəzetini nəşr edir. Birliyin dövlətlərinin veteranlar şuralarının (komitələrinin) səylərini daimi olaraq beynəlxalq və respublika vətənpərvərlik aksiyalarının, festivallarının və xalq yaradıcılığı müsabiqələrinin həyata keçirilməsində fəal iştirak edilməsinə yönəldir. Buna misal kimi MDB ölkələrinin veteranlar təşkilatlarının fəal iştirakı ilə keçirilən “Biz Qələbənin varisləyik!” adlı Beynəlxalq aksiyasını göstərə bilərik. Onun mərhələləri artıq Belarusda, Qazaxıstanda, Ermənistanda həyata keçirilib. 2009-cu ildə onun Azərbaycanda keçirilməsi planlaşdırılır.

Lakin respublika həm veteranlar təşkilatlarında, həm də Əlaqələndirmə şurasında da şəxsi vəsaitlərin olmaması, habelə olduqca məhdud sponsor yardımı bir çox praktiki tədbirlərin həyata keçirilməsinə imkan vermir.

Əlaqələndirmə şurasının maliyyə vəsaitləri yalnız nizamnamə fəaliyyətlərini həyata keçirmək və ildə iki dəfə plenumların, müharibə və hərbi xidmət veteranlarının Prezidiumunun və Komitəsinin iclaslarmı təşkil etmək və keçirmək üçün kifayət edir. Bununla yanaşı, göstərilən tədbirlərə gələnlərin səyahət xərclərinin ödənilməsi mümkün olmur. Aparatın əməkdaşlarının və xidməti heyətin əmək haqqı 4-5 min rus rublu təşkil edir (Moskva şəhərindəki yaşayış minimumundan aşağıdır). Buna görə də onlar yalnız ictimaiyyətçilərin şövqündə dayanaraq işləyirlər.

Əlaqələndirmə şurasının əməkdaşları pul vəsaitlərinin olmaması səbəbindən bir çox vacib tədbirləri nəinki təşkil edə bilmir, hətta həmin tədbirlərə, o cümlədən MDB-nin iştirakçısı olan dövlətlərin veteranlar təşkilatlarının qurultay və konfranslarında, beynəlxalq seminarlarda, xatirə növbələrində, MDB tarixinin, Böyük Vətən müharibəsinin əlamətdar günlərinə həsr edilmiş təntənəli bayram tədbirlərində iştirak edə bilmirlər. Bundan əlavə, maliyyə çətinlikləri səbəbindən Əlaqələndirmə şurası aparatının rəhbərliyi heç də hər zaman veteranlar təşkilatlarının fəaliyyəti, yaşlı nəslin sosial-hüquqi problemləri və s. ilə bilavasitə bağlı mühüm məsələlərin baxıldığı Dövlət başçıları Şurasının, Hökumət başçıları Şurasının, Xarici işlər nazirləri Şurasının və MDB-nin İqtisadi Şurasının iclaslarında iştirak edə bilmir.

Lakin, hətta bu cür mürəkkəb iqtisadi şəraitdə Əlaqələndirmə şurası fəal həyat mövqeyi tutmağa davam edir və Birliyin dövlətlərinin veteranlar təşkilatlarına bütün vacib və aktual, xüsusilə də sosial xarakterli məsələləri dövlət və regional hakimiyyət orqanları, başqa ictimai təşkilatlar ilə sıx qarşılıqlı əlaqədə həll etməyi israrla tövsiyə edir.

Əlaqələndirmə şurası öz fəaliyyətini özünün daimi nümayəndəsinə malik olduğu MDB İcraiyyə komitəsi ilə daimi əlaqədə həyata keçirir. Əlaqələndirmə şurası MDB-nin ali orqanlarına baxılmaq üçün sənədləri təqdim etmək hüququndan istifadə edərək (MDB DBŞ-nın 28 mart 1997-ci il tarixli Qərarı), bu müddət ərzində veteranların, ilk növbədə 1941-1945-ci illərin Böyük Vətən müharibəsi veteranlarının sosial hüquq və maraqlarının qorunması, o cümlədən həlak olmuş Vətən müdafiəçilərinin xatirələrinin əbədiləşdirilməsi məsələləri üzrə 10 sənəd layihəsi hazırlanaraq təqdim edilmişdir. Onların sırasında aşağıdakı qərar layihələri vardır:

1941-1945-ci illər Böyük Vətən müharibəsində Qələbənin 55-ci (1999-cu il), 60-cı (2002-ci il) və 65-ci (2007-ci il) ildönümünün qeyd edilməsinə hazırlıq görülməsi haqqında;

Xatirə Kitablarının, “Şöhrət ordeninin üç dərəcəsinin kavalerləri” məcmuəsinin nəşrinin tamamlanması haqqında, müharibə illərinin (1941-1945-ci illər) Sosialist Əməyi Qəhrəmanları haqqında kitabların nəşr edilməsi haqqında;

MDB-nin iştirakçısı olan dövlətlərdə Beynəlxalq yaşlılar ilinin hazırlanması və keçirilməsi haqqında;

müstəqil dövlətlərin veteranlar təşkilatları Biliyinin (İttifaqının) Əlaqələndirmə şurasının Plenumu iştirakçılarının MDB-nin iştirakçısı olan dövlətlərin başçılarına Müraciəti haqqında;

1941-1945-ci illər Böyük Vətən müharibəsində Qələbənin qeyd edilməsinin əbədiləşdirilməsi haqqında və s.

Bundan əlavə, Əlaqələndirmə şurası iştirakçı olan dövlətlər və MDB orqanları tərəfindən təqdim edilmiş sənəd layihələrinin işlənib başa çatdırılmasında fəal iştirak edir. Onların sırasında aşağıdakı layihələr vardır:

1941-1945-ci illər Böyük Vətən müharibəsində Qələbənin 60-cı ildönümünə hazırlıq görülməsi və qeyd edilməsi Proqramları;

Böyük Vətən müharibəsinin əlil və iştirakçılarının, eləcə də onlara bərabər tutulan şəxslərin güzəştli gediş-gəliş hüquqlarının qarşılıqlı tanınması haqqında 1993-cü il 12 mart tarixli Sazişə dəyişiklik və əlavələr edilməsi haqqında Protokol;

1941-1945-ci illər Böyük Vətən müharibəsində Qələbənin 65-ci ildönümünə hazırlıq görülməsi və qeyd edilməsi üzrə əsas tədbirlər planı və s.

Beləliklə, Əlaqələndirmə şurasının və Beynəlxalq veteranlar şurasının bütün respublika təşkilatlarının fəaliyyəti daimi olaraq MDB-nin gələcək inkişafı və təkmilləşdirilməsinə, birliyin, qarşılıqlı etibarın və Birliyin xalqlarının qardaşlıq dostluğunun möhkəmlənməsinə yönəlmiş və yönəlməkdə qalmaqdadır.

 

 

 

“Müstəqil dövlətlərin veteranların (təqaüdçülərin)

ictimai təşkilatlarının birliyi” Beynəlxalq ittifaqının

Əlaqələndirmə şurası

 

 

MDB Dövlət başçıları Şurasının Müstəqil Dövlətlər Birliyinin

iştirakçısı olan dövlətlərin veteranlar təşkilatları haqqında

Qərarına dair Moldova Respublikasının

QEYD-ŞƏRTİ

 

9 oktyabr 2009-cu il                                                                                          Kişinyov şəhəri

 

Moldova Respublikası bu Qərarın həyata keçirilməsində milli qanunvericiliyə uyğun olaraq və bu məqsədlə dövlət tərəfindən ayrılan maliyyə vəsaitləri çərçivəsində iştirak edəcək.

 

                             

              İmza

Valeriu LAZER

Baş nazirin müavini,

 İqtisadiyyat və ticarət naziri

   

 

 

 

 

 

MDB Dövlət başçıları Şurasının iclasının gündəliyinin 4-cü bəndinə dair Ukraynanın qeyd - şərti

 

Müstəqil Dövlətlər Birliyinin iştirakçısı olan dövlətlərin veteranlar təşkilatları haqqında

 

9 oktyabr 2009-cu il                                                                                           Kişinyov şəhəri

 

Ukrayna veteranlar təşkilatlarının maliyyələşdirilməsində bu məqsədlər üçün Ukraynanın Dövlət büdcəsində nəzərdə tutulan vəsaitlər çərçivəsində iştirak edəcək.

 

 

Ukraynanın Prezidenti:                                         imza                          V. A. Yuşenko

 

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN