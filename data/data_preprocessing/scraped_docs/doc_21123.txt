Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikasının Təhlükəsizlik Şurası katibinin xidmətinin, Azərbaycan Respublikası müdafiə, daxili işlər, ədliyyə, fövqəladə hallar nazirliklərinin, gömrük orqanlarının, Azərbaycan Respublikası Dövlət Təhlükəsizliyi Xidmətinin, Azərbaycan Respublikası Xarici Kəşfiyyat Xidmətinin, Azərbaycan Respublikası Prezidentinin Təhlükəsizlik Xidmətinin, Azərbaycan Respublikası Xüsusi Rabitə və İnformasiya Təhlükəsizliyi Dövlət Xidmətinin, Azərbaycan Respublikası Strateji Obyektlərin Mühafizəsi Dövlət Agentliyinin, Azərbaycan Respublikası Dövlət Sərhəd Xidmətinin, Azərbaycan Respublikası Səfərbərlik və Hərbi Xidmətə Çağırış üzrə Dövlət Xidmətinin, Azərbaycan Respublikası Hərbi Prokurorluğunun və Azərbaycan Respublikası qanunvericiliyinə uyğun olaraq yaradılmış başqa silahlı birləşmələrin hərbi qulluqçularını, sıravi və rəis heyətinə mənsub şəxslərini ərzaq payı və pul vəsaiti ilə təmin etmək haqqında[1]

 

AZƏRBAYCAN RESPUBLİKASI NAZİRLƏR KABİNETİNİN QƏRARI

 

Azərbaycan Respublikası Prezidentinin “Hərbi qulluqçuların və hərbi xidmətdən buraxılmış şəxslərin sosial müdafiəsini gücləndirmək sahəsində əlavə tədbirlər haqqında” 31 mart 1992-ci il tarixli Fərmanının 6-cı bəndinin icrası məqsədilə Azərbaycan Respublikasının Nazirlər Kabineti qərara alır:

[2]

2. Hərbi qulluqçulara və digər kontingentə ərzaq payları qida forması növündə (qazan təminatı) və ya ərzaq formasında dövlət hesabına (pulsuz) verilsin, zabit heyətinə mənsub olan şəxslərə, gizirlərə, miçmanlara, müddətdən artıq həqiqi hərbi xidmət hərbi qulluqçulara və həmçinin sıravi və rəis heyətinə mənsub olan şəxslərə isə ərzaq payı əvəzinə (onların arzusu ilə) pul kompensasiyası ödənilsin. [3]

2-1. Bu qərarda nəzərdə tutulmuş ərzaq payı və pul vəsaiti ilə təmin edilmə normaları Azərbaycan Respublikası Fövqəladə Hallar Nazirliyinin xüsusi rütbəsi olan əməkdaşlarına da şamil edilir.[4]

3. Nəzərə alınsın ki, hərbi qulluqçular (sıravi və rəis heyətinə mənsub olan şəxslər) üçün nəzərdə tutulmuş qaydada pul təminatı alan və həqiqi hərbi xidmətdə (kadrlarda) saxlanılmaqla müəyyən olunmuş qaydada dövlət orqanlarına ezam edilən hərbi qulluqçuların, habelə sıravi və rəis heyətinə mənsub şəxslərin ştatında olduqları müvafiq dövlət orqanları hesabına ərzaq payları və ya ərzaq payı əvəzinə pul kompensasiyası almaq hüququ saxlanılır.[5]

4. Azərbaycan Respublikasının Ticarət nazirliyinə tapşırılsın ki, hər ay ərzaq payı əvəzinə ödənilən pul kompensasiyalarının məbləğini dövlət pərakəndə satış qiymətləri üzrə müəyyən etsin.

6. Azərbaycan Respublikası müdafiə, daxili işlər, ədliyyə, fövqəladə hallar nazirləri, Azərbaycan Respublikasının Dövlət Təhlükəsizliyi Xidmətinin, Azərbaycan Respublikasının Xarici Kəşfiyyat Xidmətinin, Azərbaycan Respublikası Prezidentinin Təhlükəsizlik Xidmətinin, Azərbaycan Respublikası Xüsusi Rabitə və İnformasiya Təhlükəsizliyi Dövlət Xidmətinin, Azərbaycan Respublikası Strateji Obyektlərin Mühafizəsi Dövlət Agentliyinin, Azərbaycan Respublikası Dövlət Sərhəd Xidmətinin, Azərbaycan Respublikasının Səfərbərlik və Hərbi Xidmətə Çağırış üzrə Dövlət Xidmətinin rəisləri, habelə Azərbaycan Respublikasının Hərbi Prokuroru və Azərbaycan Respublikası qanunvericiliyinə uyğun olaraq yaradılmış başqa silahlı birləşmələrin rəhbərləri Azərbaycan Respublikasının qanunvericiliyinə və digər normativ hüquqi aktlarına müvafiq olaraq əlavə pul təminatının və pul mükafatlarının ödənilməsi qaydasını və miqdarını müəyyən etsin.[6]

6-1. Azərbaycan Respublikasının Təhlükəsizlik Şurası katibinin xidmətinin hərbi qulluqçularına əlavə pul təminatının və pul mükafatlarının ödənilməsi qaydası Azərbaycan Respublikası Təhlükəsizlik Şurasının katibi tərəfindən müəyyən olunur.[7]

7. İrəlidə sadalanmış nazirlik və idarələrin zabit heyətinə, gizirlərə, miçmanlara, müddətdən artıq həqiqi hərbi xidmət hərbi qulluqçularına, sıravi və rəis heyətinə xidmətin gedişatının spesifikası nəzərə alınmaqla, maddi əmlak əvəzinə pul kompensasiyası və hərbi paltar tikdirmək üçün müəyyən olunmuş normalara əsasən pul vəsaiti verilməsinə icazə verilsin.

7-1. Azərbaycan Respublikasının Təhlükəsizlik Şurası katibinin xidmətinin hərbi qulluqçularına maddi əmlak əvəzinə pul kompensasiyası və hərbi paltar tikdirmək üçün müəyyən olunmuş normalara əsasən pul vəsaiti verilməsi məsələsini Azərbaycan Respublikası Təhlükəsizlik Şurasının katibi həll edir.[8]

8. Nəzərə alınsın ki, “Ezamiyyə xərclərinin normaları haqqında” Azərbaycan Respublikası Nazirlər Kabinetinin 2008-ci il 25 yanvar tarixli 14 nömrəli qərarı ilə müəyyən edilmiş ezamiyyət xərclərinin ödənilməsinin qaydaları və normaları hərbi qulluqçuların sıravi və rəis heyətinə mənsub olan şəxslərinə də şamil edilir.[9]

[10]

10. Hazırkı qərarda göstərilmiş məqsədlərə çəkilən xərclər respublika büdcəsi hesabına ödənilsin.

11. Bu qərar 1992-ci il 1 may tarixindən qüvvəyə minir.

 

Azərbaycan Respublikasının Baş naziri   R.HÜSEYNOV

Azərbaycan Respublikası Nazirlər Kabineti İşlər İdarəsi müdirinin müavini         İ.HACIYEV

 

Bakı şəhəri, 19 may 1992-ci il

№ 271

 

 




 

	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	




	

	




	

	

	




	

	

	




	

	

	




	

	

	




	

	

	




	

	

	




	

	

	




	




	




	

	




	

	




	

	




	

	




	

	




	

	




	

	




	




	




	




	




	




	




	




	

	

	




	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	

	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	

	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	

	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	

	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	

	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




	

	

	

	




 

 




İSTİFADƏ OLUNMUŞ MƏNBƏ SƏNƏDLƏRİNİN SİYAHISI

 

1.       2 iyun 2003-cü il tarixli 73 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2003-cü il, № 06, maddə 342)

2.       13 iyul 2006-cı il tarixli 171 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2006-cı il, № 07, maddə 638)

3.       19 oktyabr 2006-cı il tarixli 227 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2006-cı il, № 10, maddə 903)

4.       24 dekabr 2010-cu il tarixli 242 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2010-cu il, № 12, maddə 1123)

5.       6 dekabr 2012-ci il tarixli 285 nömrəli Azərbaycan Respublikası Nazirlər Kabinetinin Qərarı (“Azərbaycan” qəzeti 9 dekabr 2012-ci il, № 275, Azərbaycan Respublikasının Qanunvericilik Toplusu, 2012-ci il, № 12, maddə 1349)

6.       8 yanvar 2013-cü il tarixli 2 nömrəli Azərbaycan Respublikası Nazirlər Kabinetinin Qərarı

7.       22 sentyabr 2016-cı il tarixli 360 nömrəli Azərbaycan Respublikası Nazirlər Kabinetinin Qərarı (“Azərbaycan” qəzeti 30 sentyabr 2016-cı il, № 214, Azərbaycan Respublikasının Qanunvericilik Toplusu, 2016-cı il, № 9, maddə 1585)

8.       6 dekabr 2017-ci il tarixli 530 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 8 dekabr 2017-ci il, № 271, Azərbaycan Respublikasının Qanunvericilik Toplusu, 2017-ci il, №12, II kitab, maddə 2478)

9.       27 aprel 2020-ci il tarixli 151 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2020-ci il, №4, maddə 497)

10.    25 avqust 2022-ci il tarixli 334 nömrəli Azərbaycan Respublikası Nazirlər Kabinetinin Qərarı (Azərbaycan Respublikası Nazirlər Kabinetinin rəsmi internet saytı 31 avqust 2022-ci il, “Xalq” qəzeti 2 sentyabr 2022-ci il, № 188, Azərbaycan Respublikasının Qanunvericilik Toplusu, 2022-ci il, № 8, maddə 1021)

 

QƏRARA EDİLMİŞ DƏYİŞİKLİK VƏ ƏLAVƏLƏRİN SİYAHISI

 




[1] 2 iyun 2003-cü il tarixli 73 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2003-cü il, № 06, maddə 342) ilə Azərbaycan Respublikası Nazirlər Kabinetinin 1992-ci il 19 may tarixli 271 nömrəli qərarının adında, mətnində və 1-5 əlavələrinin adında "Dövlət Sərhədini Mühafizə Komitəsinin" sözləri "Dövlət Sərhəd Xidmətinin" sözləri ilə əvəz edilmişdir.

19 oktyabr 2006-cı il tarixli 227 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2006-cı il, № 10, maddə 903) ilə Azərbaycan Respublikası Nazirlər Kabinetinin 1992-ci il 19 may tarixli 271 nömrəli qərarının adında, mətnində və bu qərarla təsdiq edilmiş 1-5 nömrəli əlavələrin adında "daxili işlər," sözlərindən sonra "ədliyyə" sözü əlavə edilmişdir.

24 dekabr 2010-cu il tarixli 242 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2010-cu il, № 12, maddə 1123) ilə adında, mətnində və həmin qərarla təsdiq edilmiş 1-5 nömrəli əlavələrin adında "ədliyyə," sözlərindən sonra "fövqəladə hallar," sözləri əlavə edilmişdir.

6 dekabr 2012-ci il tarixli 285 nömrəli Azərbaycan Respublikası Nazirlər Kabinetinin Qərarı (“Azərbaycan” qəzeti 9 dekabr 2012-ci il, № 275, Azərbaycan Respublikasının Qanunvericilik Toplusu, 2012-ci il, № 12, maddə 1349) ilə adında, mətnində və həmin qərarla təsdiq edilmiş 1-5 nömrəli əlavələrin adında “Sərhəd Xidmətinin” sözlərindən sonra “, Azərbaycan Respublikası Səfərbərlik və Hərbi Xidmətə Çağırış üzrə Dövlət Xidmətinin” sözləri əlavə edilsin və “qanunvericiliyində nəzərdə tutulan digər hərbi birləşmələrin” sözləri “qanunvericiliyinə uyğun olaraq yaradılmış başqa silahlı birləşmələrin” sözləri ilə əvəz edilmişdir.

22 sentyabr 2016-cı il tarixli 360 nömrəli Azərbaycan Respublikası Nazirlər Kabinetinin Qərarı (“Azərbaycan” qəzeti 30 sentyabr 2016-cı il, № 214, Azərbaycan Respublikasının Qanunvericilik Toplusu, 2016-cı il, № 9, maddə 1585) ilə adından “, milli təhlükəsizlik” sözləri çıxarılmışdır, “gömrük orqanlarının,” sözlərindən sonra “Azərbaycan Respublikası Dövlət Təhlükəsizliyi Xidmətinin, Azərbaycan Respublikası Xarici Kəşfiyyat Xidmətinin,” sözləri əlavə edilmişdir.

27 aprel 2020-ci il tarixli 151 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2020-ci il, №4, maddə 497) ilə adına “Azərbaycan Respublikası müdafiə” sözlərindən əvvəl “Azərbaycan Respublikasının Təhlükəsizlik Şurası katibinin xidmətinin,” sözləri, “Azərbaycan Respublikası Səfərbərlik və Hərbi Xidmətə Çağırış üzrə Dövlət Xidmətinin” sözlərindən sonra “, Azərbaycan Respublikası Hərbi Prokurorluğunun” sözləri əlavə edilmişdir.

25 avqust 2022-ci il tarixli 334 nömrəli Azərbaycan Respublikası Nazirlər Kabinetinin Qərarı (Azərbaycan Respublikası Nazirlər Kabinetinin rəsmi internet saytı 31 avqust 2022-ci il, “Xalq” qəzeti 2 sentyabr 2022-ci il, № 188, Azərbaycan Respublikasının Qanunvericilik Toplusu, 2022-ci il, № 8, maddə 1021) ilə Qərarının adına və 6-cı hissəsinə “Xarici Kəşfiyyat Xidmətinin” sözlərindən sonra “, Azərbaycan Respublikası Prezidentinin Təhlükəsizlik Xidmətinin, Azərbaycan Respublikası Xüsusi Rabitə və İnformasiya Təhlükəsizliyi Dövlət Xidmətinin, Azərbaycan Respublikası Strateji Obyektlərin Mühafizəsi Dövlət Agentliyinin” sözləri əlavə edilmişdir.

 

[2] 8 yanvar 2013-cü il tarixli 2 nömrəli Azərbaycan Respublikası Nazirlər Kabinetinin Qərarı ilə 1992-ci il 19 may tarixli 271 nömrəli qərarının 1-ci hissəsi ləğv edilmişdir.

 

[3] 6 dekabr 2012-ci il tarixli 285 nömrəli Azərbaycan Respublikası Nazirlər Kabinetinin Qərarı (“Azərbaycan” qəzeti 9 dekabr 2012-ci il, № 275, Azərbaycan Respublikasının Qanunvericilik Toplusu, 2012-ci il, № 12, maddə 1349) ilə 2-ci hissədə “müddətindən artıq hərbi xidmətdə olan hərbi qulluqçulara” sözləri, 7-ci hissədə “müddətindən artıq hərbi xidmət hərbi qulluqçularına” sözləri və həmin qərarla təsdiq edilmiş 5 nömrəli əlavənin cədvəlində “müddətdən artıq hərbi xidmət hərbi qulluqçuları” sözləri ismin müvafiq hallarında “müddətdən artıq həqiqi hərbi xidmət hərbi qulluqçuları” sözləri ilə əvəz edilmişdir.

 

[4] 24 dekabr 2010-cu il tarixli 242 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2010-cu il, № 12, maddə 1123) ilə 2-1-ci bənd əlavə edilmişdir.

 

[5] 27 aprel 2020-ci il tarixli 151 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2020-ci il, №4, maddə 497) ilə 3-cü hissədə “mülki nazirlik və idarələrə” sözləri “dövlət orqanlarına” sözləri ilə, “nazirlik və idarələr” sözləri “dövlət orqanları” sözləri ilə əvəz edilmişdir.

 

[6] 6 dekabr 2012-ci il tarixli 285 nömrəli Azərbaycan Respublikası Nazirlər Kabinetinin Qərarı (“Azərbaycan” qəzeti 9 dekabr 2012-ci il, № 275, Azərbaycan Respublikasının Qanunvericilik Toplusu, 2012-ci il, № 12, maddə 1349) ilə 6-cı hissədə “Xidmətinin Sədri” sözləri “Xidmətinin sədri, Azərbaycan Respublikasının Səfərbərlik və Hərbi Xidmətə Çağırış üzrə Dövlət Xidmətinin rəisi” sözləri ilə əvəz edilmişdir.

22 sentyabr 2016-cı il tarixli 360 nömrəli Azərbaycan Respublikası Nazirlər Kabinetinin Qərarı (“Azərbaycan” qəzeti 30 sentyabr 2016-cı il, № 214, Azərbaycan Respublikasının Qanunvericilik Toplusu, 2016-cı il, № 9, maddə 1585) ilə 6-cı hissədən “, milli təhlükəsizlik” sözləri çıxarılmışdır və həmin hissəyə “nazirləri,” sözündən sonra “Azərbaycan Respublikasının Dövlət Təhlükəsizliyi Xidmətinin və Azərbaycan Respublikasının Xarici Kəşfiyyat Xidmətinin rəisləri,” sözləri əlavə edilmişdir.

6 dekabr 2017-ci il tarixli 530 nömrəli Azərbaycan Respublikası Nazirlər Kabinetinin Qərarı (“Xalq” qəzeti, 8 dekabr 2017-ci il, № 271, Azərbaycan Respublikasının Qanunvericilik Toplusu, 2017-ci il, №12, II kitab, maddə 2478) ilə qərarın 6-cı hissəsində “və Azərbaycan Respublikasının Xarici Kəşfiyyat Xidmətinin rəisləri, Azərbaycan Respublikası Dövlət Sərhəd Xidmətinin sədri, Azərbaycan Respublikasının Səfərbərlik və Hərbi Xidmətə Çağırış üzrə Dövlət Xidmətinin rəisi” sözləri “, Azərbaycan Respublikasının Xarici Kəşfiyyat Xidmətinin, Azərbaycan Respublikası Dövlət Sərhəd Xidmətinin, Azərbaycan Respublikasının Səfərbərlik və Hərbi Xidmətə Çağırış üzrə Dövlət Xidmətinin rəisləri” sözləri ilə əvəz edilmişdir.

27 aprel 2020-ci il tarixli 151 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2020-ci il, №4, maddə 497) ilə 6-cı hissəyə “rəisləri” sözündən sonra “, habelə Azərbaycan Respublikasının Hərbi Prokuroru” sözləri əlavə edilmişdir.

 

[7] 27 aprel 2020-ci il tarixli 151 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2020-ci il, №4, maddə 497) ilə yeni məzmunda 6-1-ci hissə əlavə edilmişdir.

 

[8] 27 aprel 2020-ci il tarixli 151 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2020-ci il, №4, maddə 497) ilə yeni məzmunda 7-1 -ci hissə əlavə edilmişdir.

 

[9] 6 dekabr 2012-ci il tarixli 285 nömrəli Azərbaycan Respublikası Nazirlər Kabinetinin Qərarı (“Azərbaycan” qəzeti 9 dekabr 2012-ci il, № 275, Azərbaycan Respublikasının Qanunvericilik Toplusu, 2012-ci il, № 12, maddə 1349) ilə 8-ci hissədə “Azərbaycan Respublikası Prezidentinin “Ezamiyyət xərclərinin ödənilməsi normaları haqqında” 1992-ci il 16 mart tarixli 187 nömrəli sərəncamı” sözləri “Ezamiyyə xərclərinin normaları haqqında” Azərbaycan Respublikası Nazirlər Kabinetinin 2008-ci il 25 yanvar tarixli 14 nömrəli qərarı” sözləri ilə əvəz edilmişdir.

 

[10] 13 iyul 2006-cı il tarixli 171 nömrəli Azərbaycan Respublikası Nazirlər Kabinetinin Qərarı (Azərbaycan Respublikasının Qanunvericilik Toplusu, 2006-cı il, № 07, maddə 638) ilə 1992-ci il 19 may tarixli 271 nömrəli qərarının 9-cu bəndi qüvvədən düşmüş hesab edilmişdir.

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN