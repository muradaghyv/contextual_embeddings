Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası Nazirlər Kabinetinin 2010-cu il 28 yanvar tarixli 19s nömrəli sərəncamı ilə təsdiq edilmiş Azərbaycan Respublikasının 2010-cu ilin dövlət büdcəsində dövlət əsaslı vəsait qoyuluşu üçün nəzərdə tutulmuş vəsaitin sifarişçi təşkilatlar və obyektlər üzrə bölgüsündə Azərbaycan Respublikasının İqtisadi İnkişaf Nazirliyinə layihə-smeta sənədlərinin, texniki-iqtisadi əsaslandırmaların hazırlanması və investisiya layihələrinin qiymətləndirilməsi, monitorinqi üçün ekspertlərin cəlb edilməsi məqsədi ilə nəzərdə tutulmuş vəsaitin ayrılması barədə

 

AZƏRBAYCAN RESPUBLİKASININ NAZİRLƏR KABİNETİ SƏRƏNCAMI

 

Azərbaycan Respublikası İqtisadi İnkişaf Nazirliyinin Azərbaycan Respublikasının Maliyyə Nazirliyi ilə razılaşdırılmış təklifini nəzərə alaraq:

1. Azərbaycan Respublikası Nazirlər Kabinetinin 2010-cu il 28 yanvar tarixli 19s nömrəli sərəncamı ilə təsdiq edilmiş Azərbaycan Respublikasının 2010-cu ilin dövlət büdcəsində dövlət əsaslı vəsait qoyuluşu üçün nəzərdə tutulmuş vəsaitin sifarişçi təşkilatlar və obyektlər üzrə bölgüsündə Azərbaycan Respublikasının İqtisadi İnkişaf Nazirliyinə layihə-smeta sənədlərinin, texniki-iqtisadi əsaslandırmaların hazırlanması və investisiya layihələrinin qiymətləndirilməsi, monitorinqi üçün ekspertlərin cəlb edilməsi məqsədi ilə nəzərdə tutulmuş vəsaitin 1177000 (bir milyon yüz yetmiş yeddi min) manat azaldılması hesabına, bu sərəncamın əlavəsində göstərilən siyahı üzrə Azərbaycan Respublikasının Kənd Təsərrüfatı Nazirliyi yanında Dövlət Baytarlıq Xidmətinə 200 (iki yüz) min manat, Azərbaycan Respublikasının Təhsil Nazirliyinə 647 (altı yüz qırx yeddi) min manat, Azərbaycan Respublikasının Səhiyyə Nazirliyinə 50 (əlli) min manat, Azərbaycan Respublikasının Ədliyyə Nazirliyinə 200 (iki yüz) min manat və Azərbaycan Respublikasının Mədəniyyət və Turizm Nazirliyinə 80 (səksən) min manat vəsait ayrılsın.

2. Azərbaycan Respublikasının Təhsil Nazirliyinə tapşırılsın ki, bu sərəncamın əlavəsində göstərilən məktəblərin təmir-tikinti və bərpa-gücləndirmə işlərinin 2011-ci ilin investisiya proqramı layihəsi daxilində nəzərə alınmasını və 2011-2012-ci dərs ilinin başlanmasına qədər başa çatdırılmasını təmin etsin.

3. Yerinə yetiriləcək işlərin təxirəsalınmadan icrasının vacibliyini nəzərə alaraq, müstəsna hal kimi, bu sərəncamın 1-ci bəndində göstərilən işlərin birbaşa müqavilələrlə yerinə yetirilməsinə icazə verilsin.

4. Azərbaycan Respublikasının Maliyyə Nazirliyinə tapşırılsın ki. bu sərəncamın 1-ci bəndində göstərilən vəsaitin müəyyən olunmuş qaydada ödənilməsini təmin etsin.

5. Bu sərəncam imzalandığı gündən qüvvəyə minir.

 

Azərbaycan Respublikasının Baş naziri A. RASİZADƏ

 

Bakı şəhəri, 28 dekabr 2010-cu il

           № 404s

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN