Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası Nazirlər Kabinetinin 2010-cu il 22 iyul tarixli 211s nömrəli sərəncamı ilə verilmiş səlahiyyətə əsasən 2010-cu il dekabrın 8-də imzalanmış “Azərbaycan Respublikası Hökuməti ilə İsveçrə Konfederasiyası Hökuməti arasında “Korporativ və Dövlət Sektorunda Hesabatlılıq” Layihəsi üzrə (SECO Layihə nömrəsi: UR-00379.01.01) texniki yardım haqqında Saziş” təsdiq edilməsi barədə

 

AZƏRBAYCAN RESPUBLİKASININ NAZİRLƏR KABİNETİ SƏRƏNCAMI

 

1. Azərbaycan Respublikası Nazirlər Kabinetinin 2010-cu il 22 iyul tarixli 211s nömrəli sərəncamı ilə verilmiş səlahiyyətə əsasən 2010-cu il dekabrın 8-də imzalanmış “Azərbaycan Respublikası Hökuməti ilə İsveçrə Konfederasiyası Hökuməti arasında “Korporativ və Dövlət Sektorunda Hesabatlılıq” Layihəsi üzrə (SECO Layihə nömrəsi: UR-00379.01.01) texniki yardım haqqında Saziş” təsdiq edilsin (əlavə olunur).

2. Azərbaycan Respublikasının Hesablama Palatası bu sərəncamın 1-ci bəndində göstərilən Sazişin müddəalarının həyata keçirilməsi ilə əlaqədar lazımi tədbirlər görsün.

3. Azərbaycan Respublikasının Hesablama Palatası Azərbaycan Respublikası Prezidentinin 2006-cı il 17 aprel tarixli 388 nömrəli Fərmanı ilə təsdiq edilmiş "Texniki yardım və qrant alınmasına dair sazişlərin bağlanması və təsdiq edilməsi Qaydaları"nın 2.12-ci bəndinin icrasını təmin etmək məqsədi ilə bu sərəncamın 1-ci bəndində göstərilən Sazişə əsasən ayrılan texniki yardımın məqsədli və səmərəli istifadəsinə dair məlumatları ildə bir dəfə Azərbaycan Respublikasının İqtisadi İnkişaf Nazirliyi ilə razılaşdırmaqla. Azərbaycan Respublikasının Nazirlər Kabinetinə təqdim etsin.

4. Azərbaycan Respublikasının Xarici İşlər Nazirliyinə tapşırılsın ki, bu sərəncamın 1-ci bəndində göstərilən Sazişin qüvvəyə minməsi üçün zəruri olan dövlətdaxili prosedurların yerinə yetirilməsi barədə İsveçrə tərəfinə müvafiq bildiriş göndərsin.

5. Bu sərəncamın icrasına nəzarət Azərbaycan Respublikasının İqtisadi İnkişaf Nazirliyinə həvalə edilsin.

6. Bu sərəncam imzalandığı gündən qüvvəyə minir.

 

Azərbaycan Respublikasının Baş naziri A. RASİZADƏ

 

 Bakı şəhəri, 23 dekabr 2010-cu il

                № 392s

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN