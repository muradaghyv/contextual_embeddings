Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası Nazirlər Kabinetinin bəzi qərarlarına əlavələr və dəyişikliklər edilməsi barədə

 

AZƏRBAYCAN RESPUBLİKASI NAZİRLƏR KABİNETİNİN QƏRARI

 

"Fövqəladə hallar orqanlarında xidmətkeçmə haqqında" Azərbaycan Respublikası Qanununun tətbiq edilməsi haqqında" Azərbaycan Respublikası Prezidentinin 2010-cu il 13 avqust tarixli 314 nömrəli Fərmanının 1.2-ci bəndinin icrasını təmin etmək məqsədi ilə Azərbaycan Respublikasının Nazirlər Kabineti qərara alır:

1. "Azərbaycan Respublikasının müdafiə, daxili işlər, ədliyyə, milli təhlükəsizlik nazirliklərinin, gömrük orqanlarının, Azərbaycan Respublikası Dövlət Sərhəd Xidmətinin və Azərbaycan Respublikası qanunvericiliyində nəzərdə tutulan digər hərbi birləşmələrin hərbi qulluqçularını, sıravi və rəis heyətinə mənsub şəxslərini ərzaq payı və pul vəsaiti ilə təmin etmək haqqında" Azərbaycan Respublikası Nazirlər Kabinetinin 1992-ci il 19 may tarixli 271 nömrəli qərarına aşağıdakı əlavələr edilsin:

1.1. adında, mətnində və həmin qərarla təsdiq edilmiş 1-5 nömrəli əlavələrin adında "ədliyyə," sözlərindən sonra "fövqəladə hallar," sözləri əlavə edilsin;

1.2. aşağıdakı məzmunda 2-1-ci bənd əlavə edilsin:

"2-1. Bu qərarda nəzərdə tutulmuş ərzaq payı və pul vəsaiti ilə təmin edilmə normaları Azərbaycan Respublikası Fövqəladə Hallar Nazirliyinin xüsusi rütbəsi olan əməkdaşlarına da şamil edilir.".

2. "Zabit heyətinə mənsub şəxslərə, praporşiklərə, miçmanlara, müddətindən artıq xidmətdə qalan hərbi qulluqçulara, daxili işlər, ədliyyə, gömrük, miqrasiya, feldyeger rabitəsi orqanlarının rəis və sıravi heyətinə mənsub şəxslərə və onların ailələrinə pensiya təyin edilib verilməsi üçün uzun müddət xidmət vaxtının hesablanması qaydası haqqında" Azərbaycan Respublikası Nazirlər Kabinetinin 1992-ci il 23 noyabr tarixli 631 nömrəli qərarına aşağıdakı əlavələr və dəyişikliklər edilsin:

2.1. adında "feldyeger rabitəsi" sözlərindən sonra ", fövqəladə hallar" sözləri əlavə edilsin;

2.2. 1-ci bənd üzrə:

2.2.1. birinci abzasında "feldyeger rabitəsi" sözlərindən sonra ", fövqəladə hallar" sözləri əlavə edilsin;

2.2.2. dördüncü abzasında "feldyeger rabitəsi" sözlərindən sonra ", fövqəladə hallar" sözləri əlavə edilsin və "yüksək" sözü "ali" sözü ilə əvəz edilsin;

2.2.3. yeddinci abzasında "daxili işlər" sözlərindən sonra ", fövqəladə hallar" sözləri əlavə edilsin;

2.2.4. səkkizinci abzasında "və feldyeger rabitəsi" sözləri ", feldyeger rabitəsi və fövqəladə hallar" sözləri ilə əvəz edilsin;

2.2.5. onuncu abzasında "Daxili İşlər Nazirliyi," sözlərindən sonra "Fövqəladə Hallar Nazirliyi," sözləri əlavə edilsin;

2.2.6. on birinci abzasında "gömrük" sözündən sonra ", fövqəladə hallar" sözləri əlavə edilsin.

3. "Azərbaycan Respublikası hərbi qulluqçularının və hərbi mükəlləfiyyətlilərinin sosial müdafiəsinin gücləndirilməsi haqqında" Azərbaycan Respublikası Nazirlər Kabinetinin 1994-cü il 17 fevral tarixli 67 nömrəli qərarına aşağıdakı əlavələr edilsin:

3.1. 1-1-ci bənddə "Dövlət Feldyeger Xidmətinin" sözlərindən sonra "və fövqəladə hallar orqanlarının" sözləri əlavə edilsin;

3.2. 2-ci bənddə "Ədliyyə" sözündən sonra ", Fövqəladə Hallar" sözləri əlavə edilsin.

4. Azərbaycan Respublikası Nazirlər Kabinetinin 1997-ci il 19 avqust tarixli 93 nömrəli qərarı (Azərbaycan Respublikasının Qanunvericilik Toplusu, 1997-ci il, № 2, maddə 160; 2001-ci il, № 11, maddə 725, № 12, maddə 803; 2003-cü il, № 4, maddə 219, № 6, maddə 342; 2006-cı il, № 9, maddə 819, № 10, maddə 903; 2008-ci il, № 2, maddə 130, № 8, maddə 787) ilə təsdiq edilmiş "Tibbi-sosial ekspert komissiyaları haqqında Əsasnamə"nin 2.10-cu bəndində "Ədliyyə Nazirliyinin" sözlərindən sonra ", Fövqəladə Hallar Nazirliyinin" sözləri əlavə edilsin.

5. Azərbaycan Respublikası Nazirlər Kabinetinin 1998-ci il 15 sentyabr tarixli 189 nömrəli qərarı (Azərbaycan Respublikasının Qanunvericilik Toplusu, 1998-ci il, № 9, maddə 596; 2000-ci il, № 10, maddə 764; 2001-ci il, № 3, maddə 214; 2003-cü il, № 6, maddə 342; 2005-ci il, № 7, maddə 661, № 9, maddələr 857, 858, № 12, maddə 1244; 2006-cı il, № 1, maddə 58, № 3, maddə 291, № 4, maddə 370, № 9, maddələr 819, 821, № 10, maddələr 902, 903; 2007-ci il, № 2, maddələr 185, 188, № 5, maddə 544; 2008-ci il, № 2, maddələr 114, 129, 130, № 9, maddə 853; 2009-cu il, № 10, maddə 857; 2010-cu il, № 3, maddələr 263, 264; Azərbaycan Respublikası Nazirlər Kabinetinin 2010-cu il 20 avqust tarixli 154 nömrəli qərarı) ilə təsdiq edilmiş "Məcburi dövlət sosial sığortası üzrə ödəmələrin və əmək qabiliyyətini müvəqqəti itirmiş işçilərə sığortaedənin vəsaiti hesabına ödənilən müavinətin hesablanması və ödənilməsi haqqında Əsasnamə"nin 62-ci bəndinin səkkizinci abzasında "və miqrasiya işçilərinin" sözləri ", miqrasiya və fövqəladə hallar orqanları işçilərinin" sözləri ilə əvəz edilsin.

6. "Hərbi qulluqçuların dövlətə vurduğu ziyana görə maddi məsuliyyət haqqında" Azərbaycan Respublikası Nazirlər Kabinetinin 1999-cu il 12 aprel tarixli 66 nömrəli qərarının (Azərbaycan Respublikasının Qanunvericilik Toplusu, 1999-cu il, № 4, maddə 273; 2003-cü il, № 6, maddə 342; 2006-cı il, № 10, maddə 903) ikinci abzasında "Ədliyyə Nazirliyi" sözlərindən sonra ", Fövqəladə Hallar Nazirliyi" sözləri əlavə edilsin.

7. Azərbaycan Respublikası Nazirlər Kabinetinin 2000-ci il 6 mart tarixli 32 nömrəli qərarı (Azərbaycan Respublikasının Qanunvericilik Toplusu, 2000-ci il, № 3 (II kitab), maddə 221; 2003-cü il, № 6, maddə 342; 2004-cü il, № 4, maddə 287; 2005-ci il, № 1, maddə 49, № 2, maddə 122; 2006-cı il, № 2, maddə 185, № 10, maddə 903; 2010-cu il, № 3, maddə 263) ilə təsdiq edilmiş "Milli arxiv fondunun komplektləşdirilməsi, mühafizəsi və ondan istifadə qaydaları haqqında Əsasnamə"nin 2.11-ci bəndində "miqrasiya," sözündən sonra "fövqəladə hallar," sözləri əlavə edilsin.

8. Azərbaycan Respublikası Nazirlər Kabinetinin 2000-ci il 2 sentyabr tarixli 156 nömrəli qərarı (Azərbaycan Respublikasının Qanunvericilik Toplusu, 2000-ci il, № 9, maddə 682; 2002-ci il, № 3, maddə 145; 2003-cü il, № 6, maddə 342; 2005-ci il, № 8, maddə 782; 2006-cı il, № 10, maddə 903; 2008-ci il, № 2, maddə 106; 2010-cu il, № 3, maddə 264) ilə təsdiq edilmiş "Borcların icra qeydləri əsasında mübahisəsiz qaydada alınmasına əsas olan sənədlərin Siyahısı"nın 34-cü və 35-ci bəndlərinin ikinci abzaslarında "Azərbaycan Respublikası Daxili İşlər Nazirliyinin hərbi hissəsinin, idarəsinin, təhsil müəssisəsinin, müəssisə və təşkilatının," sözlərindən sonra "Fövqəladə Hallar Nazirliyinin hərbi hissəsinin, idarəsinin, təhsil müəssisəsinin, müəssisə və təşkilatının," sözləri əlavə edilsin.

9. Azərbaycan Respublikası Nazirlər Kabinetinin 2002-ci il 31 oktyabr tarixli 168 nömrəli qərarı (Azərbaycan Respublikasının Qanunvericilik Toplusu, 2002-ci il, № 10, maddə 651) ilə təsdiq edilmiş 12 nömrəli əlavə - "Prokurorluq işçilərinə iş stajına görə əlavə haqqın verilməsi Qaydası"nın 2.2.3-cü bəndində "Azərbaycan Respublikasının Milli Təhlükəsizlik Nazirliyi," sözlərindən sonra "Azərbaycan Respublikasının Fövqəladə Hallar Nazirliyi," sözləri əlavə edilsin.

10. Azərbaycan Respublikası Nazirlər Kabinetinin 2004-cü il 22 iyul tarixli 98 nömrəli qərarı (Azərbaycan Respublikasının Qanunvericilik Toplusu, 2004-cü il, № 7, maddə 589) ilə təsdiq edilmiş "Daxili işlər orqanlarının əməkdaşlarına fasiləsiz xidmət illərinə görə haqqın ödənilməsi üçün xidmət illərinin hesablanması Qaydası"nın 2-ci bəndinin altıncı abzasında "hüquq mühafizə" sözlərindən sonra "və fövqəladə hallar" sözləri əlavə edilsin.

11. Azərbaycan Respublikası Nazirlər Kabinetinin 2006-cı il 9 yanvar tarixli 4 nömrəli qərarı (Azərbaycan Respublikasının Qanunvericilik Toplusu, 2006-cı il, № 1, maddə 37; Azərbaycan Respublikası Nazirlər Kabinetinin 2010-cu il 8 oktyabr tarixli 175 nömrəli qərarı) ilə təsdiq edilmiş "Gömrük orqanlarının vəzifəli şəxslərinin fasiləsiz xidmət illərinin və bununla əlaqədar onlara verilən əlavələrin hesablanması Qaydası"nın 2-ci bəndinin altıncı abzasında "hüquq mühafizə" sözlərindən sonra "və fövqəladə hallar" sözləri əlavə edilsin.

12. Azərbaycan Respublikası Nazirlər Kabinetinin 2008-ci il 29 may tarixli 123 nömrəli qərarı (Azərbaycan Respublikasının Qanunvericilik Toplusu, 2008-ci il, № 5, maddə 446) ilə təsdiq edilmiş "Ədliyyə orqanları işçilərinin qulluq illərinin hesablanması və bununla əlaqədar onlara əlavə haqqın verilməsi Qaydası"nın 2.2.3-cü bəndində "hüquq mühafizə" sözlərindən sonra "və fövqəladə hallar" sözləri əlavə edilsin.

13. Bu qərar imzalandığı gündən qüvvəyə minir.

 

 Azərbaycan Respublikasının Baş naziri  A.RASİZADƏ

 

Bakı şəhəri, 24 dekabr 2010-cu il

                 № 242

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN