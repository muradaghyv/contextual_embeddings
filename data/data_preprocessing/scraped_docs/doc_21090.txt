Mətn
Şəkil
Rekvizitlər
Versiyalar
Əlaqəli Sənədlər

2010-cu il noyabrın 17-də Bakı şəhərində imzalanmış “Azərbaycan Respublikası Hökuməti və İran İslam Respublikası Hökuməti arasında enerji və nəqliyyat sahəsində əməkdaşlıq haqqında Anlaşma Memorandumu”nun təsdiq edilməsi barədə

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. 2010-cu il noyabrın 17-də Bakı şəhərində imzalanmış “Azərbaycan Respublikası Hökuməti və İran İslam Respublikası Hökuməti arasında enerji və nəqliyyat sahəsində əməkdaşlıq haqqında Anlaşma Memorandumu” təsdiq edilsin.

2. Azərbaycan Respublikasının Nazirlər Kabinetinə tapşırılsın ki, bu Sərəncamın 1-ci bəndində göstərilən Memorandumun həyata keçirilməsi üçün zəruri tədbirlər görsün.

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1-ci bəndində göstərilən Memorandumun qüvvəyə minməsi üçün zəruri olan dövlətdaxili prosedurların yerinə yetirilməsi barədə İran İslam Respublikası Hökumətini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 27 dekabr 2010-cu il

             № 1263

 

 

 

Azərbaycan Respublikası Hökuməti

və İran İslam Respublikası Hökuməti arasında

enerji və nəqliyyat sahəsində əməkdaşlıq haqqında

Anlaşma Memorandumu

 

Bundan sonra “Tərəflər” adlandırılan Azərbaycan Respublikası Hökuməti və İran İslam Respublikası Hökuməti,

20 may 2002-ci il tarixli “Azərbaycan Respublikası və İran İslam Respublikası arasında dostluq və əməkdaşlıq münasibətlərinin prinsipləri haqqında Müqavilə”ni və 21 avqust 2007-ci il tarixli “Azərbaycan Respublikasının Prezidentinin və İran İslam Respublikasının Prezidentinin Birgə Bəyanatı”nı rəhbər tutaraq,

enerji və nəqliyyat sahəsində əməkdaşlığın genişləndirilməsinin iki ölkə arasında dostluq və mehriban qonşuluq münasibətlərinin inkişafına töhfə verəcəyinə əmin olaraq,

aşağıdakılar barədə razılığa gəldilər:

 

Enerji sahəsində əməkdaşlıq məsələləri

 

Maddə 1

 

Tərəflər Azərbaycan Respublikası Hökuməti və İran İslam Respublikası Hökuməti arasında “Xudafərin” və “Qız qalası” hidroqovşaqları və su elektrik stansiyaları ilə bağlı Sazişin razılaşdırılması üçün danışıqlar prosesinin sürətləndirilməsi və 2011-ci ilin birinci rübündə imzalanmasının təmin edilməsi barədə razılığa gəldilər.

 

Maddə 2

 

Tərəflər Ordubad və Marazad su elektrik stansiyalarının yerlərinin müəyyən edilməsini, layihə və digər sənədlərin qarşılıqlı razılaşdırıldığım nəzərə alaraq hazırkı Memorandumun imzalandığı tarixdən altı ay bitdikdən sonra hər bir Tərəfin müstəqil olaraq Ordubad və Marazad su elektrik stansiyasının tikintisinə istənilən vaxt başlaya biləcəyi barədə razılığa gəldilər. Tərəflər tikinti işlərinin başlanması barədə bir birinə 10 gün əvvəl məlumat verəcəklər.

 

Maddə 3

 

Tərəflər Azərbaycan Respublikası və İran İslam Respublikası arasında elektrik verilişi xətlərinin və müvafiq yarımstansiyaların tikilib başa çatdırıldığını nəzərə alaraq, Azərbaycan Respublikası, İran İslam Respublikası və Rusiya Federasiyası arasında elektrik xətlərinin birləşdirilməsi ilə bağlı razılaşdırılmış tədbirlərin həyata keçirilməsi məqsədi ilə 2010-cu ilin sonunadək üçtərəfli görüş təşkil edilməsi üçün müvafiq tədbirlərin görülməsi barədə razılığa gəldilər.

 

Maddə 4

 

Azərbaycan Respublikasının alternativ enerji mənbələrindən istifadə üzrə dövlət proqrammı nəzərə alaraq, İran tərəfi külək enerjisi üzrə 100 meqavat gücündə iki elektrik stansiyası, eləcə də çaylar üzərində 30 ədəd mini elektrik stansiyaları inşası işində iştiraka hazır olduğunu bildirmişdir. Bu istiqamətdə Azərbaycan Respublikasının Alternativ və Bərpa Olunan Enerji Mənbələri üzrə Dövlət Agentliyi ilə danışıqlar keçirilməsini nəzərə aldılar.

 

Maddə 5

 

Tərəflər Gürcüstan Respublikasında istehsal olunan elektrik enerjisinin Azərbaycan Respublikasının elektrik verilişi xətləri vasitəsi ilə 100 meqavatadək həcmində İran İslam Respublikasına ötürülməsi məqsədi ilə səlahiyyətli təşkilatlarının qarşılıqlı məsləhətləşmələr aparması barədə razılığa gəldilər.

 

Maddə 6

 

Tərəflər elektrik enerjisinin alqı-satqısı, texniki imkanların nəzərdən keçirilməsi və həcmlərin müəyyənləşdirilməsi ilə əlaqədar aidiyyəti qurumları arasında danışıqların aparılması barədə razılığa gəldilər.

 

Maddə 7

 

Tərəflər təbii qazın alqı-satqısı ilə əlaqədar aidiyyəti qurumları arasında danışıqların aparılması, texniki imkanların nəzərdən keçirilməsi, həcmlərin müəyyənləşdirilməsi və 2011-ci ildə İran İslam Respublikasına təchizatın əsas şərtlərinin müzakirə edilməsi barədə razılığa gəldilər.

 

Maddə 8

 

Tərəflər təbii qazla əlaqədar layihələrin inkişafında və genişlənməsində maraqlı olduqlarını qeyd edərək Azərbaycan Respublikasının ərazisində yerləşən yeraltı qaz anbarlarından İran İslam Respublikasının mümkün istifadəsinə dair danışıqların davam etdirilməsi barədə razılığa gəldilər.

 

Maddə 9

 

Tərəflər hər iki ölkədə icra edilməsi mümkün olan layihələr üzrə potensial imkanlarla tanışlıq vasitəsilə özəl sektorlarının iştirakı ilə Azərbaycan Respublikasında və İran İslam Respublikasında sənaye və enerji üzrə seminarlar keçirilməsi barədə razılığa gəldilər.

Nəqliyyat sahəsində əməkdaşlıq məsələləri

 

Maddə 10

 

Tərəflər Şimal-Cənub beynəlxalq nəqliyyat dəhlizi üzrə dəmir yolu sahəsində əməkdaşlığın inkişaf etdirilməsi istiqamətində Rəşt - Astara (İran İslam Respublikası) - Astara (Azərbaycan - Respublikası) dəmir yolunun tikintisinin başlanması üçün 2010-cu ilin sonunadək səlahiyyətli orqanlarının iştirakı ilə zəruri olan tədbirlərin (maliyyə, texniki, təşkilatı və digər) həyata keçirilməsi, o cümlədən Azərbaycan Respublikası, İran İslam Respublikası və Rusiya Federasiyasının dəmir yolu mütəxəssislərinin Tehran şəhərində görüşünün təşkil edilməsi və bu istiqamətdə icra mexanizminin razılaşdırılması barədə razılığa gəldilər.

 

Maddə 11

 

Tərəflər ““Azərbaycan Dəmir Yolları” QSC və İran Dəmir Yollan arasında sərhəd dəmir yolu Sazişi“nin 2011-ci ildə razılaşdırılması məqsədi ilə lazımi tədbirlərin görülməsi barədə razılığa gəldilər.

 

Maddə 12

 

Tərəflər əldə olunmuş razılaşmaya əsasən İran şirkəti tərəfindən inşa edilən Culfa (Azərbaycan Respublikası) - Culfa (İran İslam Respublikası) keçid məntəqəsində Araz çayı üzərində yeni avtomobil yolu körpüsünün inşasının 2011-ci ilin birinci yarısında başa çatdırılması məqsədi ilə maliyyə, texniki və digər məsələlərin tezliklə həll edilməsi barədə razılığa gəldilər.

 

Maddə 13

 

Tərəflər Astara çayı üzərindəki Astara (Azərbaycan Respublikası) ~ Astara (İran İslam Respublikası) sərhəd keçid məntəqəsində hərəkətin intensivliyini nəzərə alaraq, yeni avtomobil yolu və piyada körpü keçidinin tikintisi barədə razılığa gəldilər. Tərəflər bu körpünün tikintisinin 2011-ci ilin birinci yarısında başlanması məqsədi ilə körpünün yerinin müəyyən edilməsi, layihələndirilmə, maliyyə və digər məsələlərin həll edilməsi üçün son razılaşmaların aparılması üzrə texniki nümayəndə heyətinin görüşünü təşkil edəcəklər.

 

Maddə 14

 

Tərəflər iki ölkə arasında sərnişin reyslərinin sayının artırılması məqsədi ilə 2010-cu ilin sonunadək mülki aviasiya hakimiyyəti orqanları arasında müvafiq razılaşmanın əldə olunması barədə qərara gəldilər.

 

Maddə 15

 

Tərəflər 20 may 2002-ci il tarixində Tehran şəhərində imzalanmış “Azərbaycan Respublikası Hökuməti və İran İslam Respublikası Hökuməti arasında gömrük məsələlərində əməkdaşlıq ,və qarşılıqlı yardım haqqında Sazişin müddəalarım nəzərə alaraq Biləsuvar (Azərbaycan Respublikası) - Biləsuvar (İran İslam Respublikası) dövlət sərhəd buraxılış məntəqəsinin 24 saatlıq iş rejiminə keçməsi barədə razılığa gəldilər. Bu dövlət sərhəd buraxılış məntəqəsinin 2011-ci ildən etibarən 24 saatlıq iş rejimində fəaliyyət göstərməsi üçün Tərəflərin səlahiyyətli orqanları lazımi tədbirləri həyata keçirəcəklər.

 

Maddə 16

 

Tərəflər Naxçıvan Muxtar Respublikasından  İran  İslam Respublikası ərazisindən keçməklə Bakıya və geriyə sərnişin daşımalarının həyata keçirilməsinin sadələşdirilməsi, sərnişinlərin və nəqliyyat vasitələrinin dövlət sərhəd keçid məntəqələrindən keçməsinin sürətləndirilməsi barədə  razılığa gəldilər.

 

Maddə 17

 

Tərəflər iki ölkə arasında sərnişin, yük və tranzit daşımalarının inkişaf etdirilməsi məqsədi ilə aidiyyəti qurumların nümayəndələrindən ibarət Birgə Komissiyanın yaradılması barədə razılığa gəldilər. Komissiyanın iclasları ən azı ildə bir dəfə keçirilməklə, ilk iclasının 2011-ci ilin birinci yarısında Bakı şəhərində keçirilməsi barədə qərara gəldilər.

 

Maddə 18

 

Tərəflər digər əməkdaşlıq sahələri ilə əlaqədar məsələləri Azərbaycan Respublikası və İran İslan Respublikası arasında iqtisadi, ticarət və humanitar sahələrdə əməkdaşlıq məsələləri üzrə Dövlətlərarası Müştərək Komissiyanın növbəti 8-ci iclasında müzakirə edəcəklər.

 

Maddə 19

 

Bu Anlaşma Memorandumu imzalandığı tarixdən qüvvəyə minəcəkdir.

Bu Anlaşma Memorandumu Bakı şəhərində 17 noyabr 2010-cu il, müvafiq olaraq hicri-şəmsi təqvimi ilə 26 aban 1389-cu il tarixində Azərbaycan və fars dillərində olmaqla iki əsl nüsxədə imzalanmışdır. Bütün mətnlər bərabər autentikdir.

 

 

Azərbaycan Respublikası Hökuməti adından

	

 

	

İran İslam Respublikası Hökuməti adından

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN