Mətn
Şəkil
Rekvizitlər
Versiyalar
Əlaqəli Sənədlər

2010-cu il sentyabrın 23-də Bakı şəhərində imzalanmış “Azərbaycan Respublikasının Əmlak Məsələləri Dövlət Komitəsi və Bolqarıstan Respublikasının Özəlləşdirmə və Özəlləşdirmədənsonra Nəzarət Agentliyi arasında əməkdaşlıq haqqında Memorandum”un təsdiq edilməsi barədə

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. 2010-cu il sentyabrın 23-də Bakı şəhərində imzalanmış “Azərbaycan Respublikasının Əmlak Məsələləri Dövlət Komitəsi və Bolqarıstan Respublikasının Özəlləşdirmə və Özəlləşdirmədənsonra Nəzarət Agentliyi arasında əməkdaşlıq haqqında Memorandum” təsdiq edilsin.

2. Azərbaycan Respublikasının İqtisadiyyat Nazirliyinə tapşırılsın ki, bu Sərəncamın 1-ci bəndində göstərilən Memorandumun həyata keçirilməsini təmin etsin.[1]

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1-ci bəndində göstərilən Memorandumun qüvvəyə minməsi üçün zəruri olan dövlətdaxili prosedurların yerinə yetirilməsi barədə Bolqarıstan Respublikası tərəfini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 27 dekabr 2010-cu il

            № 1255

 

 

Azərbaycan Respublikasının Əmlak Məsələləri Dövlət Komitəsi və Bolqarıstan Respublikasının Özəlləşdirmə və Özəlləşdirmədən sonra Nəzarət Agentliyi arasında əməkdaşlıq haqqında

Memorandum

 

S Bundan sonra “Tərəflər” adlandırılan Azərbaycan Respublikasının Əmlak Məsələləri

Dövlət Komitəsi və Bolqarıstan Respublikasının Özəlləşdirmə və Özəlləşdirmədən sonra Nəzarət Agentliyi;

Tərəflər arasında qarşılıqlı əlaqələr yaratmaq, bu əlaqələri inkişaf etdirmək və möhkəmləndirmək niyyətlərinə əsaslanaraq,

Tərəflərin dövlət əmlakının özəlləşdirilməsi sahəsində daha sıx əməkdaşlığına, qarşılıqlı faydalı texniki yardım üçün iş təcrübəsini və əldə olunmuş nailiyyətləri paylaşmağa səy edərək,

Aşağıdakı sahələrdə əməkdaşlığa dair razılığa gəldilər:

1. Tərəflər dövlətlərinin qanunvericiliyinə uyğun olaraq öz səlahiyyətləri çərçivəsində

aşağıdakı istiqamətlərdə əməkdaşlıq edəcəklər:

- özəlləşdirmə ilə bağlı qanunvericilik sahəsində qarşılıqlı yardım;

- təcrübə mübadiləsi;

- açıqlanması Tərəflərin qanunvericiliyi ilə məhdudlaşdırılmayan məlumatların mübadiləsi;

- qarşılıqlı səfərlərin təşkili;

- məsləhət xidmətlərinin göstərilməsi;

- investorların özəlləşdirmə prosesinə cəlb edilməsi.

2. Yuxarıda qeyd olunan istiqamətlərdə əməkdaşlıq üzrə müvafiq tədbirlər Tərəflərin qarşılıqlı məsləhətləşmələri yolu ilə müəyyən olunacaqdır.

3. Tərəflər Memorandumda nəzərdə tutulmuş əməkdaşlığın həyata keçirilməsi məqsədi ilə səlahiyyətli nümayəndələrini müəyyən edəcək və həmin şəxslərin əlaqə rekvizitləri barədə qarşılıqlı surətdə bir-birinə məlumat verəcəklər. Tərəflərin nümayəndələri bu Memoranduma və dövlətlərinin milli qanunvericiliyinə uyğun olaraq öz səlahiyyətləri çərçivəsində bir-birinə yardım göstərəcək, zəruri hallarda bu Memorandumun yerinə yetirilməsi ilə bağlı olan məsələlərin müzakirəsi üçün görüşlər keçirəcəklər.

4. Tərəflərin digər razılığa gəldiyi hallar istisna olmaqla, məlumatın verilməsi və səlahiyyətli   nümayəndələrinin   ezamiyyətləri   ilə   əlaqədar   xərcləri   müvafiq   olaraq məlumatı verən və xidməti ezamiyyətə göndərən Tərəf ödəyəcəkdir.

5. Tərəflərin qarşılıqlı razılığı əsasında bu Memoranduma onun ayrılmaz hissəsi olan və 6-cı bənddə müəyyən olunmuş qaydada qüvvəyə minən ayrıca protokollarla rəsmiləşdirilən əlavələr və dəyişikliklər edilə bilər.

6. Bu Memorandum imzalandığı tarixdən qüvvəyə minir və qeyri-müəyyən müddətə bağlanılır. Tərəflərin hər biri istənilən zaman bu Memoranduma xitam vermək niyyəti barədə digər Tərəfə diplomatik kanallar vasitəsilə yazılı şəkildə bildiriş göndərə bilər. Memorandum bu cür bildiriş alındıqdan üç ay sonra xitam olunacaqdır.

Bu Memorandum Bakı şəhərində 2010-cu ilin sentyabr ayının 23-də Azərbaycan, bolqar, ingilis dillərində və hər biri iki nüsxədə olmaqla imzalanmışdır. Bütün mətnlər bərabər autentikdir. Memorandumun təfsirində fikir ayrılığı yarandığı təqdirdə, ingilis dilində olan mətn üstünlük təşkil edəcəkdir.

 

 

Azərbaycan Respublikasının Əmlak Məsələləri Dövlət Komitəsi adından Sədr

 

	

 

	

Bolqarıstan Respublikasının Özəlləşdirmə və Özəlləşdirmədən sonra Nəzarət Agentliyi adından İcraçı direktor




 

	

 

	

 




Cənab Kərəm Həsənov

	

 

	

Cənab Emil Karanikolov

 




 

İSTİFADƏ OLUNMUŞ MƏNBƏ SƏNƏDLƏRİNİN SİYAHISI

 

1. 2 avqust 2022-ci il tarixli 3401 nömrəli Azərbaycan Respublikası Prezidentinin Sərəncamı (“Xalq” qəzeti, 3 avqust 2022-ci il, № 162, Azərbaycan Respublikasının Qanunvericilik Toplusu, 2022-ci il, № 8, maddə 902)

 

SƏRƏNCAMA EDİLMİŞ DƏYİŞİKLİK VƏ ƏLAVƏLƏRİN SİYAHISI

 




[1] 2 avqust 2022-ci il tarixli 3401 nömrəli Azərbaycan Respublikası Prezidentinin Sərəncamı (“Xalq” qəzeti, 3 avqust 2022-ci il, № 162, Azərbaycan Respublikasının Qanunvericilik Toplusu, 2022-ci il, № 8, maddə 902) ilə 2-ci hissəsində “Əmlak Məsələləri Dövlət Komitəsinə” sözləri “İqtisadiyyat Nazirliyinə” sözləri ilə əvəz edilmişdir.

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN