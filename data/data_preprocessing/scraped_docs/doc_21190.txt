Mətn
Şəkil
Rekvizitlər
Versiyalar
Əlaqəli Sənədlər

2010-cu il dekabrın 16-da Ankara şəhərində imzalanmış “Azərbaycan Respublikası Hökuməti ilə Türkiyə Respublikası Hökuməti arasında hərbi maliyyə əməkdaşlığı haqqında Saziş”in təsdiq edilməsi barədə

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. 2010-cu il dekabrın 16-da Ankara şəhərində imzalanmış “Azərbaycan Respublikası Hökuməti ilə Türkiyə Respublikası Hökuməti arasında hərbi maliyyə əməkdaşlığı haqqında Saziş” təsdiq edilsin.

2. Azərbaycan Respublikasının Nazirlər Kabinetinə tapşırılsın ki, bu Sərəncamın 1-ci bəndində göstərilən Sazişin həyata keçirilməsi üçün lazımi tədbirlər görsün.

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1-ci bəndində göstərilən Sazişin qüvvəyə minməsi üçün zəruri olan dövlətdaxili prosedurların yerinə yetirilməsi barədə Türkiyə Respublikası Hökumətini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 19 yanvar 2011-ci il

           № 1290

 

 

Azərbaycan Respublikası Hökuməti ilə Türkiyə Respublikası Hökuməti arasında  hərbi Maliyyə əməkdaşlığı Haqqında

 

SAZİŞ

 

Azərbaycan Respublikası Hökuməti və Türkiyə Respublikası Hökuməti, uzun illər mövcud olan dostluq əlaqələri çərçivəsində 20 sentyabr 2000-ci il tarixdə imzalanmış “Müdafiə Sənayesi sahəsində əməkdaşlıq haqqında Müqavilə”, 10 iyun 1996-cı il tarixdə imzalanmış “Hərbi təlim, texniki və elmi sahədə əməkdaşlıq haqqında Saziş”, eləcə də 11 avqust 1992-ci il tarixdə imzalanmış “Qarşılıqlı hərbi təlim-təhsil haqqında Müqavilə”nin müddəalarmı nəzərə alaraq, hərbi əməkdaşlığı daha da möhkəmləndirmək və Azərbaycan Respublikası Silahlı Qüvvələrinin yenidən qurulması işinə töhfə vermək məqsədilə aşağıdakılar barədə razılığa gəldilər.

 

MADDƏ I,

MƏQSƏD

 

Türkiyə Respublikası Hökuməti Azərbaycan Respublikası Hökumətinə hərbi maliyyə əməkdaşlığına əsasən 2.495.500 (iki milyon dörd yüz doxsan beş min beş yüz) Türk Lirəsinə bərabər ABŞ dolları həcmində vəsait ayıracaqdır. Türkiyə tərəfindən ayrılacaq vəsait 2011-ci ildən etibarən 31 dekabr 2015-ci il tarixə qədər istifadə ediləcəkdir. 3.220.000 (üç milyon iki yüz iyirmi min) Türk Lirəsinə bərabər ABŞ dolları ilə maddi-texniki təminat yardımı iki ölkənin səlahiyyətli şəxsləri arasında bu Sazişə istinadən ayrıca imzalanacaq Maddi-Texniki Təminatın Tətbiqi Protokolu əsasında həyata keçiriləcəkdir.

 

MADDƏ II

ƏHATƏ

 

2.495.500 (iki milyon dörd yüz doxsan beş min beş yüz) Türk Lirəsinə bərabər ABŞ dolları həcmində vəsait Azərbaycan Respublikası Hökumətinin Türkiyədən satın alacağı Müdafiə Sənayesi məhsulları və xidmətlərinin dəyərinə maliyyə töhfəsi verilməsi şəklində və Türkiyə Respublikası Hökumətinin bu xüsusdakı mövcud qaydalarına müvafiq olaraq ayrılacaqdır.

 

MADDƏ III
SƏLAHİYYƏTLİ  ORQANLAR  VƏ ƏLAQƏ NÖQTƏLƏRİ

 

Bu Saziş, Azərbaycan Respublikası adından Azərbaycan Respublikasının Müdafiə Nazirliyi və Türkiyə Respublikası adından Türkiyə Respublikasının Milli Müdafiə Nazirliyi tərəfindən həyata keçiriləcəkdir. Bu Saziş üçün əlaqə nöqtələri Azərbaycan Respublikası Silahlı Qüvvələrinin Türkiyə Respublikasındakı Ankara hərbi attaşeliyi və Türkiyə Respublikasının Azərbaycan Respublikasındakı Bakı Silahlı Qüvvələr Attaşeliyidir,        

MADDƏ IV

TƏTBİQİN ƏSASLARI

 

2.495.500 (iki milyon dörd yüz doxsan beş min beş yüz) Türk Lirəsinə bərabər ABŞ dolları həcmində vəsait, Azərbaycanın Türkiyədən müdafiə sənayesi məhsullarını satın alması halında:

a. Alman əmlakın qiyməti 3.119.375 (üç milyon yüz on doqquz min üç yüz yetmiş beş) Türk Lirəsinə bərabər ABŞ dollarından artıq olduqda, 3.119.375 (üç milyon yüz on doqquz min üç yüz yetmiş beş) Türk Lirəsinə bərabər ABŞ dollarının 80%-nin,

b. Alman əmlakın qiyməti 3.119.375 (üç milyon yüz on doqquz min üç yüz yetmiş beş) Türk Lirəsinə bərabər ABŞ dollarından az olduqda isə, əmlakın qiymətinin 80%-nin müdafiə sənayesi məhsulu tədarük edilən firmaya maliyyə vəsaiti ilə ödənmək surəti ilə istifadə ediləcəkdir.

Ödəmələr Azərbaycanın Türk müdafiə sənayesi firması ilə kontrakt imzalamasının ardınca kontraktın şərtlərinin yerinə yetirilib əmlak və ya xidmətin təhvil alındığının Azərbaycan tərəfindən bildirilməsindən sonra Milli Müdafiə Nazirliyi tərəfindən aidiyyəti firmaya ediləcəkdir.

 

MADDƏ V

MAL VƏ XİDMƏTLƏRDƏN İSTİFADƏ HAQQI

 

Azərbaycan Respublikası Hökuməti, Türkiyə Respublikası Hökumətinin əvvəlcədən razılığım almadan mal və xidmətlərin özünü və ya onlardan istifadə haqqını başqa bir ölkəyə və ya üçüncü tərəfə verməyəcəyi barədə razılaşmışdır.

 

MADDƏ VI

DİGƏR MƏSƏLƏLƏR

 

Bu Sazişin tətbiqi zamanı meydana çıxan/qarşılaşılan və Sazişdə tənzimlənməyən məsələlər barədə preambulada istinad edilən Sazişlərin müddəaları əsas götürüləcəkdir.

Bu Sazişin tətbiqi zamanı meydana çıxa biləcək ziddiyyətlər ikitərəfli danışıqlar yolu ilə həll ediləcəkdir. Ziddiyyətlərin həll edilə bilinməməsi halında, ziddiyyət mövzusunda üçüncü bir şəxsə, quruma, arbitraja və ya beynəlxalq məhkəməyə müraciət olunmayacaqdır.

 

MADDƏ VI

QÜVVƏYƏ MİNMƏ, LƏĞV EDİLMƏ, MƏTN VƏ İMZA

 

Bu Saziş onun qüvvəyə minməsi üçün zəruri hüquqi prosedurların başa çatması haqqında Tərəflərin bir-birinə diplomatik kanallarla bildirdikləri sonuncu yazılı bildirişin-alındığı tarixdən-qüvvəyə minəcəkdir.

Bu Sazişlə Azərbaycan Respublikası Hökuməti, Türkiyədən təqdim olunan vəsaitlə aldığı müdafiə sənayesi məhsullarının inventardan çıxarılması nəticəsində əldə edəcəyi gəliri Türkiyəyə verməyi qəbul edir.

Bu Saziş, Azərbaycan tərəfindən alınan mal və xidmətlərin Azərbaycan Respublikası Müdafiə Nazirliyinin inventarından çıxarılması və təəhhüd edilən payın Türkiyəyə verilməsinə qədər qüvvədə qalacaqdır.

Bu Saziş, iki əsl nüsxədə, hər biri eyni qüvvəyə malik olmaqla, Azərbaycan, Türk və İngilis dillərində hazırlanmış, hər hansı bir anlaşılmazlıq yarandığı təqdirdə İngilis dilində olan mətn əsas götürüləcəkdir.

Bu Saziş, “16” dekabr 2010-cu il tarixdə Ankara şəhərində Türkiyə Respublikası öz hökumətləri tərəfindən lazımi şəkildə səlahiyyətləndirilən və altında imzaları olanların şahidliyində imzalanmışdır.

 

 

AZƏRBAYCAN RESPUBLİKASI HÖKUMƏTİ ADINDAN

 

	

 

	

TÜRKİYƏ RESPUBLİKASI HÖKUMƏTİ ADINDAN




 

	

 

	

 




Ənvər İBRAHİMOV

Polkovnik

	

 

	

İsmail SALARVAN

Polkovnik




Azərbaycan Respublikası

Silahlı Qüvvələrinin

Türkiyə Respublikasındakı

hərbi attaşesi

	

 

	

Milli Müdafiə Nazirliyinin

Müdafiə Sənayesi Xarici Əlaqələr

İdarəsi Çoxtərəfli Əlaqələr

Şöbəsinin rəisi

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN