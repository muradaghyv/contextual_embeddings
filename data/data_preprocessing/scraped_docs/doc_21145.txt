Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası Ali Məhkəməsinin aparatının, Bakı Apellyasiya Məhkəməsi aparatının, Gəncə Apellyasiya Məhkəməsi aparatının, Sumqayıt Apellyasiya Məhkəməsi aparatının, Şirvan Apellyasiya Məhkəməsi aparatının, Azərbaycan Respublikası ağır cinayətlər məhkəmələrinin aparatlarının, Azərbaycan Respublikasının inzibati-iqtisadi məhkəmələrinin aparatlarının, Azərbaycan Respublikasının rayon (şəhər) məhkəmələrinin aparatlarının və Azərbaycan Respublikasının hərbi məhkəmələrinin aparatlarının ştat saylarında dəyişikliklər edilməsi barədə

 

AZƏRBAYCAN RESPUBLİKASININ NAZİRLƏR KABİNETİ SƏRƏNCAMI

 

Azərbaycan Respublikası Prezidentinin “Azərbaycan Respublikasının məhkəmə sisteminin təkmilləşdirilməsi ilə bağlı bəzi tədbirlər və “Məhkəmələr və hakimlər haqqında” və "Məhkəmə-Hüquq Şurası haqqında” Azərbaycan Respublikasının qanunlarına dəyişikliklər və əlavələr edilməsi barədə” Azərbaycan Respublikasının 2010-cu il 22 iyun tarixli 1043-IIIQD nömrəli Qanununun tətbiq edilməsi haqqında” 2010-cu il 15 iyul tarixli 304 nömrəli və "Məhkəmə quruluşunda bəzi dəyişikliklər, hakimlərin ümumi sayı və məhkəmələrin ərazi yurisdiksiyası haqqında” 2010-cu il 9 avqust tarixli 310 nömrəli fərmanlarına əsasən:

1. Azərbaycan Respublikası Ali Məhkəməsinin aparatının ştat sayı 9 vahid artırılaraq, cəmi 203 vahid müəyyən edilsin.

2. Bakı Apellyasiya Məhkəməsi aparatının ştat sayı 9 vahid artırılaraq, cəmi 178, Gəncə Apellyasiya Məhkəməsi aparatının ştat sayı 9 vahid artırılaraq, cəmi 55, Sumqayıt Apellyasiya Məhkəməsi aparatının ştat sayı 18 vahid artırılaraq, cəmi 64 və Şirvan Apellyasiya Məhkəməsi aparatının ştat sayı 9 vahid artırılaraq, cəmi 55 vahid müəyyən edilsin.

3. Maliyyə təminatı Azərbaycan Respublikasının Ədliyyə Nazirliyi vasitəsilə həyata keçirilən məhkəmələrin aparatlarının ştat sayı aşağıdakı qaydada müəyyən edilsin:

 - Azərbaycan Respublikası ağır cinayətlər məhkəmələrinin aparatlarının ştat sayı 180 vahid;

- Azərbaycan Respublikasının inzibati-iqtisadi məhkəmələrinin aparatlarının ştat sayı 152 vahid;

- Azərbaycan Respublikasının rayon (şəhər) məhkəmələrinin aparatlarının ştat sayı 84 vahid artırılaraq, cəmi 1194 vahid;

- Azərbaycan Respublikasının hərbi məhkəmələrinin aparatlarının ştat sayı 35 vahid azaldılaraq, cəmi 100 vahid.

4. Azərbaycan Respublikasının Ədliyyə Nazirliyi və Azərbaycan Respublikasının Maliyyə Nazirliyi bu sərəncamdan irəli gələn məsələləri həll etsin.

5. Bu sərəncam 2011-ci il yanvarın 1-dən qüvvəyə minir.

 

Azərbaycan Respublikasının Baş naziri A. RASİZADƏ

 

Bakı şəhəri, 7 yanvar 2011-ci il

             № 1s

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN