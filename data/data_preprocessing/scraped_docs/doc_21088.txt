Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası və Ukrayna arasında 2010-cu il oktyabrın 28-də Kiyev şəhərində imzalanmış sənədlər haqqında

 

AZƏRBAYCAN RESPUBLİKASI PREZİDENTİNİN SƏRƏNCAMI

 

1. Azərbaycan Respublikası və Ukrayna arasında 2010-cu il oktyabrın 28-də Kiyev şəhərində imzalanmış aşağıdakı sənədlər təsdiq edilsin:

1.1. Azərbaycan Respublikasının Xarici İşlər Nazirliyi və Ukraynanın Xarici İşlər Nazirliyi arasında arxiv işi sahəsində əməkdaşlıq haqqında Saziş;

1.2. “Azərbaycan Televiziya və Radio Verilişləri” Qapalı Səhmdar Cəmiyyəti və Ukrayna Milli Teleşirkəti arasında əməkdaşlıq haqqında Saziş;

2. Azərbaycan Respublikasının Nazirlər Kabinetinə tapşırılsın ki, bu Sərəncamın 1.1-1.2-ci bəndlərində göstərilən sənədlərin həyata keçirilməsi üçün zəruri tədbirlər görsün.

3. Azərbaycan Respublikasının Xarici İşlər Nazirliyinə tapşırılsın ki, bu Sərəncamın 1.1-1.2-ci bəndlərində göstərilən sənədlərin qüvvəyə minməsi üçün zəruri olan dövlətdaxili prosedurların yerinə yetirilməsi barədə Ukrayna tərəfini xəbərdar etsin.

 

İlham ƏLİYEV,

Azərbaycan Respublikasının Prezidenti

 

Bakı şəhəri, 27 dekabr 2010-cu il

                     № 1260

 

 

 

 

Azərbaycan Respublikasının Xarici İşlər Nazirliyi

və Ukraynanın Xarici İşlər Nazirliyi arasında

arxiv işi sahəsində əməkdaşlıq haqqında

SAZİŞ

 

Bundan sonra Tərəflər adlandırılan, Azərbaycan Respublikasının Xarici İşlər Nazirliyi və Ukraynanın Xarici İşlər Nazirliyi,

16 mart 2000-ci il tarixdə Bakı şəhərində imzalanmış "Azərbaycan Respublikası və Ukrayna arasında dostluq, əməkdaşlıq və tərəfdaşlıq haqqında Müqavilə"nin müddəalarını rəhbər tutaraq,

Azərbaycan-Ukrayna münasibətlərində ənənəvi mövcud olan dostluq və əməkdaşlıq ruhunu nəzərə alaraq,

Azərbaycan Respublikası və Ukraynada iki ölkə arasında dostluq münasibətlərinin tarixi barədə biliklərin genişləndirilməsindən və onlar arasında etimadın möhkəmləndirilməsinə səy göstərilməsindən çıxış edərək,

Bu nəticəyə nail olmağın ən yaxşı üsullardan birinin arxiv sənədlərinə, xüsusilə xarici siyasət arxivlərinə çıxışın asanlaşdırılması olduğunu hesab edərək, sərəncamlarında olan arxivlərin əhəmiyyətmi etiraf edərək, arxiv işi sahəsində qarşılıqlı faydalı əməkdaşlığı inkişaf etdirməyi arzu edərək,

aşağıdakılar barədə razılığa gəldilər

 

Maddə 1

 

Tərəflər qarşılıqlı əsasda və hər iki dövlətin qanunvericiliklərinə riayət etməklə səlahiyyətləri çərçivəsində, öz ölkələrinin dövlət arxivi xidmətləri ilə sıx əlaqədə olmaqla xarici siyasət idarələrinin arxiv bölmələri arasında əməkdaşlığı inkişaf etdirəcəklər.

 

Maddə 2

 

Tərəflər öz arxivlərində tədqiqatçılar üçün açıq olan diplomatik sənədlərin mövcudluğu və alimlərin arxiv sənədlərinə buraxılması qaydası barədə müntəzəm olaraq məlumat mübadiləsi edəcəklər.

 

Maddə 3

 

Tərəflər digər Tərəfi maraqlandıran mövzular üzrə arxiv sənədlərinin aşkar edilməsi və surətinin çıxarılmasında əməkdaşlıq edəcək və bir-birinə yardım göstərəcəklər. Maliyyə xərcləri bu işlərin görülməsi barədə müraciət edən Tərəfin hesabına ödəniləcək.

 

Maddə 4

 

Tərəflər onların sərəncamında olan arxiv məsələləri üzrə arxivşünaslıq, elmi metodik və məlumat ədəbiyyatının, həmçinin arxiv sənədlərinin nəşrinin qarşılıqlı mübadiləsini həyata keçirəcəklər.

 

Maddə 5

 

Tərəflər öz arxivlərində digər ölkənin tarixinə aid sənədlərin aşkarlanmasına köməklik göstərəcək, həmçinin bu sənədlərin nüsxələrini qarşılıqlı əsasda və yaxud xərclərin ödənilməsinin digər razılaşdırılmış formasından istifadə olunaraq mübadilə edəcəklər.

 

Maddə 6

 

Tərəflər arxiv işində təcrübə mübadiləsini inkişaf etdirəcək və təkmilləşdirəcək, habelə arxiv işi mütəxəssislərinin və arxivşünas alimlərin məsləhətləşmələrini keçirəcəklər.

Belə məsləhətləşmələrin keçirilməsinin konkret şərtləri Tərəflər arasında razılaşmaya əsasən müəyyən olunacaqdır.

 

Maddə 7

 

Tərəflər arxiv sənədlərin birgə nəşrini həyata keçirəcək və ölkələri arasında münasibətlərin tarixinə dair sənədli sərgilər təşkil edəcəklər. Belə əməkdaşlığın maliyyə və digər şərtləri Tərəflər arasında ayrıca razılaşmalarla müəyyən olunur.

 

Maddə 8

 

İkitərəfli münasibətlərə dair diplomatik arxiv sənədlərinin rəsmi nəşri Tərəflərdən birinin maraqlarına toxuna biləcəyi hallarda, Tərəflər məsləhətləşmələr keçirəcəklər.

 

Maddə 9

 

Bu Saziş imzalandığı gündən qüvvəyə minir və 5 (beş) il müddətinə bağlanılır.

Tərəflərdən biri yuxanda qeyd olunmuş müddətin bitməsinə ən azı altı ay qalmış onu ləğv etmək niyyəti barədə yazılı şəkildə digər Tərəfə məlumat verməzsə, onun qüvvəsi avtomatik olaraq növbəti beş illik müddətlərə uzadılacaqdır.

Bu Saziş Kiyev şəhərində 28 oktyabr 2010-cu il tarixində hər biri Azərbaycan, Ukrayna və rus dillərində olmaqla iki əsl nüsxədə imzalanmışdır, bütün mətnlər eyni qüvvəyə malikdir. Bu Sazişin təfsirində və tətbiqində fikir ayrılığı yarandığı təqdirdə rus dilindəki mətndən istifadə ediləcəkdir.

 

 

Azərbaycan Respublikasının Xarici İşlər Nazirliyi

adından

	

 

	

Ukrayna

Xarici İşlər Nazirliyi

adından

 

 

 

 “Azərbaycan Televiziya və Radio Verilişləri”

Qapalı Səhmdar Cəmiyyəti

və

Ukrayna Milli Teleşirkəti

arasında

əməkdaşlıq haqqında Saziş

 

Bundan sonra “Tərəflər” adlandırılacaq “Azərbaycan Televiziya və Radio Verilişləri” Qapalı Səhmdar Cəmiyyəti və Ukrayna Milli Teleşirkəti,

Azərbaycan və Ukrayna ərazilərində televiziya və radio proqramlarının yayımlanması üçün əlverişli şərait yaradılmasına dair qarşılıqlı marağı rəhbər tutaraq,

Azərbaycan və Ukrayna xalqları arasında tarixən yaranmış sosial-mədəni və elmi əlaqələrin inkişaf etdirilməsində teleradio yayımının rolundan və əhəmiyyətindən çıxış edərək,

Tərəflər arasında dostluq və işgüzar əlaqələrin möhkəmlənməsinə böyük əhəmiyyət verərək,

Teleradio yayım sahəsində əməkdaşlığın inkişaf etdirilməsinə səy göstərərək,

aşağıdakılar barədə razılığa gəldilər:

 

Maddə 1

 

Tərəflər öz dövlətlərinin xalqlarının iqtisadi, mədəni və sosial inkişafım, qazandıqları nailiyyətləri əks etdirən sənədli və xronikal proqramların, habelə müxtəlif musiqi, elmi-populyar verilişlərin və milli istehsal proqramlarının mübadiləsini həyata keçirəcək, o cümlədən öz ölkələrinin milli bayramlarını və əlamətdar hadisələrini işıqlandıracaqlar.

Bir Tərəfin proqramlarının məzmunu digər Tərəfin mövcud dövlət qanunvericiliyinə zidd olmamalıdır.

Tərəflərin heç biri əldə olunan materialları üçüncü tərəfə vermək və ya satmaq hüququna malik deyildir. Tərəflər bu Sazişə əsasən əldə etdikləri proqramlardan, yaxud informasiya və arxiv materiallarından yalnız öz verilişlərində istifadə edə bilərlər.

Materialı alan tərəf proqramda dəyişiklik və ya ixtisar edərsə, bu halda proqramın mahiyyətinə, məzmununa xələl gəlməməli və təhrif olunmamalıdır.

Tərəflərin materialların öz dilinə dublyaj etmək, səsləndirmək və titr yazmaq hüququ vardır.

Teleradioməhsul ödənişsiz verilə bilər və yaxud haqqı hər bir konkret halda razılaşmaya uyğun ödənilə bilər.

Televiziya verilişlərinin ödənişsiz mübadiləsi bərabər dəyər əsasında həcmə, janra, mövzuya görə müəyyən edilir. Bu cür verilişlərin istehsalı ilə bağlı xərcləri göndərən tərəf öz üzərinə götürür.

Ödənişli televiziya verilişlərinin mübadiləsi ayrı-ayrı müqavilələrlə həyata keçirilir.

Proqram və materialların göndərilmə xərclərini alan tərəf ödəyir.

Başqa şəxslərin intellektual mülkiyyət obyekti olan televiziya verilişlərinin mübadiləsi müvafiq lissenziya müqavilələrinə əsasən həyata keçirilir.

 

Maddə 2

 

Materiallar ya fpt formatında peyk translyasiyası yoluyla, ya Evrovideniye (EBJ) peyk şəbəkəsilə, o cümlədən Betacam SP tipli videokasetlərdə və yaxud Tərəflərin əvvəlcədən razılaşdırdıqları digər daşıyıcılarla çatdırıla bilər.

Tərəflər hər dəfə veriliş və materialların daha münasib üsulla ötürülməsini razılaşdırmalıdırlar.

Materialların çatdırılması Tərəflər arasında öncədən razılaşdırmalıdırlar, bu halda maddi vasitələr maddi dəyərə malik deyillər. Maddi vasitələrin dəyəri yalnız gömrüklə bağlı sənədlərin rəsmiləşdirilməsi zamanı göstərilə bilər.

 

Maddə 3

 

Tərəflər öz ərazilərində Saziş çərçivəsində göndərilən proqramların müəlliflik hüququnun qorunmasını müəlliflik hüququ sahəsindəki milli və beynəlxalq hüquq normalarının tələblərini nəzərə almaqla təmin edəcəklər. Əgər proqramı alan Tərəf müəlliflik mülkiyyəti hüquqlarından istifadəyə görə əldə etdiyi royaltidən müəyyən vergi ödəməyə borcludursa, proqramı göndərən tərəf bu barədə proqramı alan tərəfi əvvəlcədən xəbərdar edir və qanunvericiliklə müəyyən edilmiş qaydada royaltidən tutulmalı olan vergilərin ödəniləcəyinə razılıq aldıqdan sonra proqramı göndərir.

Bununla Tərəflər bu Saziş çərçivəsində verilən televiziya verilişlərinin, materialların bütün hüquqlarına malik olduqlarına zəmanət verirlər və televiziya verilişlərini, materialları alan Tərəf üçüncü şəxsə hər hansı bir əlavə ödəniş etməyəcək.

Tərəflər televiziya verilişləri və digər obyektlərin intellektual mülkiyyəti, o cümlədən verilişlərdə istifadə edilə bilən musiqi əsərlərinİn bütün hüquqlarının onlara mənsub olduğuna, həmçinin üçüncü şəxsin hər hansı əmlak və ya qeyri əmlak hüquqlarının pozulmadığına zəmanət verirlər.

Tərəflərin digər yazılı razılaşması olmadığı halda təqdim edilmiş teleleviziya verilişlərində, yaxud materiallarda istifadə oluna biləcək. əsərlər üçün ödənişi müəllifə televiziya verilişlərini göndərən tərəf öz hesabından ödəməlidir.

Tərəflərdən birinin tələbi ilə digər Tərəf bu Saziş çərçivəsində verilən televiziya verilişləri və materialları ilə əlaqədar müəllif və müəlliflik hüquqları haqqında lazımi informasiyaları təqdim etməlidir,

Tərəflər televiziya verilişlərinin məzmununa görə tam məsuliyyət daşıyır və televiziya verilişlərinin istifadəsi ilə bağlı digər Tərəfə tələb və ya iddia təqdim edən hər bir şəxslə danışıq aparmağı, bütün mübahisəli məsələləri tənzimləməyi öhdələrinə götürürlər. Mübahisəli məsələlərin danışıqlar yolu ilə həll edilmədiyi halda Tərəflər televiziya verilişlərinin istifadəsi ilə əlaqədar hər bir şəxsin qaldırdığı iddiaya görə hər bir məhkəmə işi üzrə cavabdeh qismində çıxış edəcəyini öhdəyə götürürlər.

 

Maddə 4

 

Tərəflər, qarşılıqlı razılaşmaya əsasən öz işçilərini digər tərəfin struktur bölmələrinə ezamiyyətə göndərəcək və belə səfərlərin təşkilində bir-birinə kömək göstərəcəklər.

Göndərən tərəf nümayəndə heyətinin tərkibi və işçilərin tutduğu vəzifə barədə qəbul edən tərəfi vaxtında xəbərdar etməlidir ki, digər tərəf görüşün təşkili üçün lazımi tədbirləri görə bilsin.

Qarşılayan tərəf xidməti ezamiyyətdə olan işçilərə aldıqları jurnalist tapşırıqlarının və çəkilişlərin yerinə yetirilməsində lazımi kömək (informasiya verilməsi təşkilati və texniki xidmət) göstərəcəklər.

Əlavə razılaşma olmadığı halda nəqliyyat və yaşayış xərcləri də daxil olmaqla səfərlə bağlı bütün xərcləri əməkdaşları göndərən tərəf ödəyir.

Tərəflər göstərilən xidmətlərə görə bir-birinə hesab təqdim edəcəklər. Xidmətlərin dəyəri və ödəniş müddəti hər iki tərəfin razılaşdırdığı standartlara uyğun olaraq əvvəlcədən müəyyənləşdirilir.

 

Maddə 5

 

Tərəflər müxtəlif mövzulu audio-video məhsulların birgə istehsalı və mübadiləsi, müxtəlif beynəlxalq tədbirlərin birgə işıqlandırılması və onları maraqlandıran digər sahələrdə əməkdaşlığı inkişaf etdirəcəklər.

Tərəflər müştərək proqramların hazırlanması ilə bağlı hər bir konkret halda proqramın mövzusunu, məzmununu, davamiyyət müddətini, iştirakçıların saymı, proqramın dəyərini və s. öncədən razılaşdıracaqlar. Hər bir layihə müştərək istehsalla bağlı ayrı-ayrı müqavilələrlə müəyyənləşdiriləcək.

Tərəflər, həmçinin öz mövqelərini əlaqələndirəcək və müəyyənləşdirilmiş qaydada Tərəflərdən birinin irəli  sürdüyü təşəbbüslərin reallaşdırılmasını   üzv  olduqları  beynəlxalq  təşkilatlar  çərçivəsində  birlikdə razılaşdıracaqlar.

 

Maddə 6

 

Tərəflər mövcud Sazişə uyğun olaraq, qarşılıqlı əsasda mütəxəssisləri tədris və təkmilləşmə keçmək üçün qəbul edə bilərlər. Tədrisin təşkilinin konkret məsələləri ayrı protokollarla nizamlanacaq.

 

Maddə 7

 

Hər bir Tərəf digər Tərəfə onun tələbi ilə, korrespondentlərin və yaradıcı qrupun yazılı sifarişi əsasında (mövcud imkanlar və texniki təminat imkanları çərçivəsində) informasiya, sənədli, idman, əyləncəli televiziya verilişlərinin istehsalında lazımi inzibati və texniki yardım göstərməlidir. Sifarişlər yardımla bağlı planlaşdırılmış tarixdən iki həftə öncə verilməlidir.

Unilateral ötürmə və ya birbaşa efir verilməsi zərurəti yarandığı halda yazılı sifariş yardım istənilən tarixdən azı 12 (on iki) saat öncə verilməlidir. Bu xidmətlərin daha qısa müddətdə göstərilməsi zərurəti yarandığı halda texniki imkanlar daxilində lazımi xidmət göstərilməsi üçün Tərəflər bir-birini məntiqi vaxt müddətində məlumatlandıracaqlar.

Göstərilən xidmət üçün ödəniş CİRAP qiymətlərinə uyğun olaraq aparılacaq. Tərəfin nümayəndəsi xidmət göstəriləndən sonra xidmətin həcmini təsdiq edən sənədi dərhal imzalamalıdır. Ödəniş hesab təqdim edildikdən 30 gün müddətində müvafiq müqaviləyə əsasən aparılmalıdır.

CİRAP qiymətlərinə daxil edilməyən xidmətlər Tərəflərin razılığı ilə müvafiq müqavilələrlə müəyyən edilmiş qiymətlər əsasında ödəniləcək.

 

Maddə 8

 

Televiziya verilişlərinin mübadiləsinə kömək məqsədilə Tərəflər öz Televiziya verilişlərinin siyahısının, kinomaterialların nümayişinin, Tərəflərin hər birinin keçİrdiyi festivalların, beynəlxalq tədbirlərin kataloqlarını təqdim edəcəklər. Tərəflərdən birinin tələbi ilə digər Tərəf yeni televiziya verilişlərinə baxış keçirməyi təmin etməlidir.

 

Maddə 9

 

Tərəflər televiziya və radionun inkişafı üçün əhəmiyyətli olan informasiyaların, o cümlədən sorğuların və tədqiqatların nəticələrinin, idarəetmə, hüquqi baza, proqram cədvəllərinin tərtibi, texniki problemlər və s. haqqında informasiyaların Ötürülməsini, və ya mübadiləsini öhtəyə götürürlər.

 

Maddə 10

 

Mövcud Saziş çərçivəsində əməkdaşlığı bilavasitə Tərəflər və yaxud onların müvəkkil etdikləri ayrı-ayrı fəaliyyət sahələri ilə məşğul olan struktur və bölmələr həyata keçirəcəklər.

 

Maddə 11

 

Tərəflərin qarşılıqlı razılığı əsasında bu Sazişə, onun ayrılmaz hissəsi olan ayrıca protokollarla rəsmiləşdirilən əlavə və dəyişikliklər edilə bilər.

 

Maddə 12

 

Bu Sazişin müddəalarının təfsiri və tətbiqi ilə əlaqədar yarana biləcək fikir ayrılığı məsləhətləşmələr və danışıqlar yolu ilə həll ediləcək.

 

Maddə 13

 

Bu Saziş imzalandığı gündən qüvvəyə minir və bir il müddətinə bağlanılır. Tərəflərdən biri bu Sazişin müddətinin bitməsinə ən azı üç ay qalmış onu ləğv etmək niyyəti barədə yazılı şəkildə diplomatik kanallar vasitəsilə digər tərəfə məlumat verməzsə, onun etibarlılığı avtomatik olaraq növbəti müddətə uzadılacaqdır.

Bu Saziş Kiyev şəhərində “28” oktyabr 2010-cu il tarixində iki əsl nüsxədə, hər biri Azərbaycan, Ukrayna və rus dilində imzalanmışdır. Bütün mətnlər eyni qüvvəyə malikdir. Sazişin mətninin təfsiri zamanı fikir ayrılığı yarandığı təqdirdə rus dilindəki mətndən istifadə ediləcəkdir.

 

 

“Azərbaycan Televiziya və Radio Verilişləri” Qapalı Səhmdar Cəmiyyəti adından

	

 

	

Ukrayna Milli Teleşirkəti

adından

 

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN