Mətn
Şəkil
Rekvizitlər
Versiyalar
Əlaqəli Sənədlər

Azərbaycan Respublikası Nazirlər Kabinetinin bəzi qərarlarında dəyişikliklər edilməsi barədə

 

AZƏRBAYCAN RESPUBLİKASI NAZİRLƏR KABİNETİNİN QƏRARI

 

Azərbaycan Respublikası Əmək və Əhalinin Sosial Müdafiəsi Nazirliyinin Azərbaycan Respublikasının Maliyyə Nazirliyi və Azərbaycan Respublikasının Ədliyyə Nazirliyi ilə razılaşdırılmış təklifini nəzərə alaraq Azərbaycan Respublikasının Nazirlər Kabineti qərara alır:

1. "Tibbi-sosial ekspert komissiyaları haqqında" Əsasnamənin təsdiq edilməsi barədə" Azərbaycan Respublikası Nazirlər Kabinetinin 1997-ci il 19 avqust tarixli 93 nömrəli qərarında (Azərbaycan Respublikasının Qanunvericilik Toplusu, 1997-ci il, № 2, maddə 160; 2001-ci il, № 11, maddə 725, № 12, maddə 803; 2003-cü il, № 4, maddə 219, № 6, maddə 342; 2006-cı il, № 9, maddə 819, № 10, maddə 903; 2008-ci il, № 2, maddə 130, № 8, maddə 787) aşağıdakı dəyişikliklər edilsin:

1.1. 2-ci bəndin ikinci abzasından və 4-cü bəndin birinci cümləsindən "zona" sözü çıxarılsın;

1.2.  3-cü bənd aşağıdakı redaksiyada verilsin:

"Tibbi-sosial ekspert komissiyalarının maliyyələşdirilməsi dövlət büdcəsinin mərkəzləşdirilmiş xərclərində Azərbaycan Respublikasının Əmək və Əhalinin Sosial Müdafiəsi Nazirliyinə ayrılmış vəsait daxilində həyata keçirilir.";

1.3. 4-cü bəndin ikinci cümləsində "Zona tibbi-sosial ekspert" sözləri "Tibbi-sosial ekspert" sözləri ilə əvəz edilsin;

1.4. həmin qərarla təsdiq edilmiş "Tibbi-sosial ekspert komissiyaları haqqında Əsasnamə"də aşağıdakı dəyişikliklər edilsin:

1.4.1. 2.1-ci bəndin ikinci abzası çıxarılsın və üçüncü abzası aşağıdakı redaksiyada verilsin:

"Tibbi-sosial ekspert komissiyaları üç həkimdən - ekspert-terapevt, ekspert-nevropatoloq və ekspert-cərrahdan ibarət olur. Ekspert həkimlərdən biri TSEK-in sədri təyin olunur. TSEK-lərdə bir ştat vahidi tibb bacısı və bir ştat vahidi qeydiyyatçı nəzərdə tutulur.";

1.4.2. 2.2-ci bəndin üçüncü cümləsi və 2.3-cü bəndin ikinci abzası çıxarılsın;

1.4.3. 4.7-ci bəndin birinci abzasında "maddi-sosial" sözləri "tibbi-sosial" sözləri ilə, 5.5-ci və 5.6-cı bəndlərdə "rayon (şəhər) Xalq Məhkəməsinə" sözləri "məhkəməyə" sözü ilə əvəz edilsin;

1.4.4. 1.4-cü bəndin ikinci abzasından, 4.4-cü bəndin dördüncü cümləsindən, 5.4-cü bəndin birinci və ikinci cümlələrindən "zona" sözü çıxarılsın;

1.4.5. 1.8-ci bənddə və 3.1-ci bəndin ikinci abzasında "Zona tibbi-sosial ekspert" sözləri "Tibbi-sosial ekspert" sözləri ilə əvəz edilsin;

1.4.6. 4.4-cü bəndin ikinci və üçüncü cümlələrində "Zona TSEK-i" sözləri "TSEK" akronimi ilə, 4.11-ci bəndin üçüncü abzasının birinci cümləsində "Zona TSEK-in" sözləri "TSEK-in" sözü ilə, 4.12-ci bəndin birinci cümləsində "zona TSEK-ləri" sözləri "TSEK-lər" sözü ilə əvəz edilsin.

2. Azərbaycan Respublikası Nazirlər Kabinetinin 2002-ci il 8 iyul tarixli 103 nömrəli qərarı (Azərbaycan Respublikasının Qanunvericilik Toplusu, 2002-ci il, № 7, maddə 443; 2008-ci il, № 2, maddə 130) ilə təsdiq edilmiş "İkinci Dünya müharibəsi iştirakçılarının protez-ortopediya məmulatları, əlillərin, sağlamlıq imkanları məhdud uşaqların, fövqəladə hallarda insanların xilas edilməsində və tibbi yardım göstərilməsində iştirak edərək ziyan çəkmiş vətəndaşların protez-ortopediya məmulatları, əlil kreslo-veloarabaları, texniki və başqa reabilitasiya vasitələri ilə təmin edilməsi Qaydaları"nın 2.5-ci bəndindən və onun "Qeyd" hissəsindən "zona" sözü çıxarılsın.

3. Azərbaycan Respublikası Nazirlər Kabinetinin 2007-ci il 28 avqust tarixli 136 nömrəli qərarı (Azərbaycan Respublikasının Qanunvericilik Toplusu, 2007-ci il, № 8, maddə 861, № 9, maddə 923, № 10, maddə 1021, № 12, maddə 1331; 2009-cu il, № 1, maddələr 22, 32, № 2, maddə 150, № 4, maddələr 282, 293, № 8, maddələr 674, 675, 680, № 10, maddələr 846, 852, 856; 2010-cu il, № 2, maddələr 146, 161) ilə təsdiq edilmiş "İnzibati orqanların Təsnifatı"nın 14.1.8-ci bəndində "Zona tibbi-sosial ekspert" sözləri "Tibbi-sosial ekspert" sözləri ilə əvəz edilsin.

4. Bu qərar imzalandığı gündən qüvvəyə minir.

 

Azərbaycan Respublikasının Baş naziri  A.RASİZADƏ

 

Bakı şəhəri, 5 yanvar 2011-ci il

№ 1

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN