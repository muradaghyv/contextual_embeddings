Mətn
Şəkil
Rekvizitlər
Versiyalar
Əlaqəli Sənədlər

“Dövlət qeydiyyatına alınmışdır”




Azərbaycan Respublikasının




Ədliyyə Nazirliyi




Qeydiyyat № 4097




14 yanvar 2011-ci il




Nazir ___________ Fikrət Məmmədov

 

 

Azərbaycan Respublikası Ədliyyə




Nazirliyinin 2010-cu il 28 dekabr tarixli,




23-T nömrəli əmri ilə təsdiq edilmişdir

 

 

“Ədliyyə orqanlarına qulluğa qəbul olunmaq üçün müraciət etmiş şəxslərin sənədlərinin toplanması və yoxlanılması Qaydaları”na dəyişikliklər

 

Azərbaycan Respublikası Ədliyyə Nazirliyinin 2006-cı il 09 iyun tarixli 9‑T nömrəli əmri ilə təsdiq edilmiş və Azərbaycan Respublikasının Ədliyyə Nazirliyində 2006-cı il 09 iyun tarixdə dövlət qeydiyyatına alınmış (şəhadətnamə № 3226) “Ədliyyə orqanlarına qulluğa qəbul olunmaq üçün müraciət etmiş şəxslərin sənədlərinin toplanması və yoxlanılması Qaydaları”na aşağıdakı dəyişikliklər edilsin:

1. 1-ci bənddə ”orqanlarında dövlət qulluğuna qəbul edilən şəxsin dövlət qulluğunda işləməsinin” sözləri ”orqanında dövlət qulluğuna qəbul edilmək üçün müraciət etmiş şəxsin dövlət qulluğuna qəbul edilməsinin” sözləri ilə əvəz edilsin;

2. 3-cü bənddə ”ədliyyə orqanlarında işləməsinin” sözləri ”ədliyyə orqanlarına qulluğa qəbul edilməsinin” sözləri ilə əvəz edilsin;

3. 4.4-cü bənddə ”dörd” sözü ”altı” sözü ilə əvəz edilsin;

4. 4.9-cu bənd aşağıdakı redaksiyada verilsin:

”4.9. hərbi biletin notariat qaydasında təsdiq edilmiş surəti, ərazi üzrə Hərbi Komissarlıqdan həqiqi hərbi xidmət keçmə və qeydiyyat haqqında, müddətli həqiqi hərbi xidmətə çağırışdan möhlət hüququ vardırsa və ya azad edilmişdirsə müvafiq təsdiqedici sənəd.”;

5. 7.1-ci bənddə ”şəxsin fəaliyyət qabiliyyətli olmaması və ya məhdud fəaliyyət qabiliyyətli olması barədə məhkəmə qərarının olub-olmamasını müəyyən etmək məqsədilə” sözləri ”şəxsin fəaliyyət qabiliyyətinə malik olmaması, məhdud fəaliyyət qabiliyyətinə malik olması və ya tibbi xarakterli məcburi tədbirlərin tətbiqi barədə məhkəmənin qanuni qüvvəyə minmiş qərarının olub-olmamasını yoxlamaq üçün” sözləri ilə əvəz edilsin;

6. 11-ci və 13.3-cü bəndlərdə ”ədliyyə orqanlarında işləməsini” sözləri ”ədliyyə orqanlarına qulluğa qəbul edilməsini” sözləri ilə əvəz edilsin.

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN