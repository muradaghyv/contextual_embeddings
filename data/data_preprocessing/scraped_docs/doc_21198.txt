Mətn
Şəkil
Rekvizitlər
Versiyalar
Əlaqəli Sənədlər

“Azərbaycan Respublikasının Şahdağ Milli Parkının ərazisinin xüsusi mühafizənin ayrı-ayrı rejimləri tətbiq olunan fəaliyyət zonaları üzrə bölgüsü”nün təsdiq edilməsi haqqında

 

AZƏRBAYCAN RESPUBLİKASI NAZİRLƏR KABİNETİNİN QƏRARI

 

Azərbaycan Respublikası Prezidentinin 2008-ci il 19 noyabr tarixli 19 nömrəli Fərmanı ilə təsdiq edilmiş “Azərbaycan Respublikasının Şahdağ Milli Parkı haqqında Əsasnamə”nin 3.2-ci bəndinin icrasını təmin etmək məqsədi ilə və Azərbaycan Respublikası Ekologiya və Təbii Sərvətlər Nazirliyinin təqdimatını nəzərə alaraq Azərbaycan Respublikasının Nazirlər Kabineti qərara alır:

1. “Azərbaycan Respublikasının Şahdağ Milli Parkının ərazisinin xüsusi mühafizənin ayrı-ayrı rejimləri tətbiq olunan fəaliyyət zonaları üzrə bölgüsü” əlavə olunmuş xəritədə və aşağıda göstərilmiş hüdudlarda təsdiq edilsin:

xüsusi mühafizənin hüquqi rejimi tətbiq edilən zona (qoruq rejimi) -73184,02 hektar;

turizm və rekreasiya zonası - 50033,7 hektar;

turistlərə və başqalarına xidmət göstərilən zona - 5601,0 hektar;

Milli Parkın fəaliyyətini təmin etmək üçün təsərrüfat-istehsalat zonası - 1689,38 hektar.

2. Azərbaycan SSR Nazirlər Sovetinin “Azərbaycan SSR-in Şamaxı rayonunda Pirqulu dövlət qoruğu təşkil etmək haqqında” 1968-ci il 25 dekabr tarixli 549 nömrəli və “İsmayıllı dövlət qoruğunun yaradılması haqqında” 1981-ci il 1 iyun tarixli 256 nömrəli qərarları, Azərbaycan Respublikası Nazirlər Kabinetinin 2003-cü il 11 yanvar tarixli 7s nömrəli və 13 iyun tarixli 115s nömrəli sərəncamları qüvvədən düşmüş hesab edilsin.

3. Bu qərar imzalandığı gündən qüvvəyə minir.

 

Azərbaycan Respublikasının Baş naziri  A.RASİZADƏ

 

Bakı şəhəri, 24 yanvar 2011-ci il

№ 13

 




Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN