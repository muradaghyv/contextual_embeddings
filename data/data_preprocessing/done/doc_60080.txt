Mətn
Şəkil
Rekvizitlər
Versiyalar
Əlaqəli Sənədlər

AZƏRBAYCAN RESPUBLİKASI MƏRKƏZİ BANKININ İDARƏ HEYƏTİNİN

QƏRARI

 

№ 22/8

 

Bakı şəhəri

	

17 iyun 2025-ci il

 

Azərbaycan Respublikası Mərkəzi Bankının İdarə Heyətinin 2022-ci il 29 iyun tarixli 25/1 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə sığorta haqqı məbləğlərinin hesablanması Qaydası”nda dəyişikliklər edilməsi barədə

 

“Azərbaycan Respublikasının Mərkəzi Bankı haqqında” Azərbaycan Respublikası Qanununun 22.1.17-ci maddəsinə əsasən Azərbaycan Respublikası Mərkəzi Bankının İdarə Heyəti

 

QƏRARA  ALIR:

 

1. Azərbaycan Respublikası Mərkəzi Bankının İdarə Heyətinin 2022-ci il 29 iyun tarixli 25/1 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə sığorta haqqı məbləğlərinin hesablanması Qaydası”nda dəyişikliklər təsdiq edilsin (əlavə olunur).

2. Maliyyə bazarlarının hüquqi təminatı departamentinə tapşırılsın ki, bu Qərarın 3 gün müddətində Azərbaycan Respublikasının Hüquqi Aktların Dövlət Reyestrinə daxil edilməsi üçün Azərbaycan Respublikasının Ədliyyə Nazirliyinə təqdim edilməsini təmin etsin.

 

Mərkəzi Bankın sədri

	

Taleh Kazımov

 




 

 

	

“Tәsdiq edilmişdir”

Azərbaycan Respublikasının

Mərkəzi Bankı

Qərar № 22/8

17 iyun 2025-ci il

 

Azərbaycan Respublikası Mərkəzi Bankının İdarə Heyətinin 2022-ci il 29 iyun tarixli 25/1 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə sığorta haqqı məbləğlərinin hesablanması Qaydası”nda dəyişikliklər

 

Azərbaycan Respublikası Mərkəzi Bankının İdarə Heyətinin 2022-ci il 29 iyun tarixli 25/1 nömrəli Qərarı ilə təsdiq edilmiş “Avtonəqliyyat vasitəsi sahiblərinin mülki məsuliyyətinin icbari sığortası üzrə sığorta haqqı məbləğlərinin hesablanması Qaydası”nda aşağıdakı dəyişikliklər edilsin:

1. 2-ci hissə üzrə:

1.1. 2.1-ci bənddə “Avtonəqliyyat” sözü “Bu Qaydanın 2.4-cü bəndi nəzərə alınmaqla, avtonəqliyyat” sözləri ilə əvəz edilsin.

1.2. Aşağıdakı məzmunda 2.4-cü bənd əlavə edilsin:

“2.4. Digər ölkədə qeydiyyatdan keçmiş və Azərbaycan Respublikasının ərazisinə daxil olarkən sürücüsü tərəfindən “İcbari sığortalar haqqında” Azərbaycan Respublikası Qanununun 63-1.2-ci maddəsində nəzərdə tutulmuş Yaşıl Kart təqdim olunmayan avtonəqliyyat vasitələrinə münasibətdə bağlanan sərhəd sığorta müqavilələri (bundan sonra - sərhəd sığorta müqaviləsi) üzrə sığorta haqları bu Qaydanın 10-cu hissəsində nəzərdə tutulmuş qaydada hesablanır.”.

2. 5.5-ci bənddə “, habelə digər ölkədə qeydiyyatdan keçmiş və Azərbaycan Respublikasının ərazisinə daxil olarkən sürücüsü tərəfindən “İcbari sığortalar haqqında” Azərbaycan Respublikası Qanununun 63-1.2-ci maddəsində nəzərdə tutulmuş Yaşıl Kart təqdim olunmayan avtonəqliyyat vasitələrinə münasibətdə bağlanan sərhəd sığorta müqavilələri (bundan sonra - sərhəd sığorta müqaviləsi) üzrə” sözləri çıxarılsın.

3. 6.2-ci bənddə “və ya xarici dövlətlərin” sözləri çıxarılsın.

4. 7.4-cü bənd ləğv edilsin.

5. 10-cu hissə aşağıdakı redaksiyada verilsin:

“10. Sərhəd sığorta müqaviləsi üzrə sığorta haqqı

Sərhəd sığorta müqavilələri üzrə sığorta haqları avtonəqliyyat vasitəsinin növünə və sığorta müqaviləsinin müddətinə görə cədvəl 8-də nəzərdə tutulan tariflərə əsasən müəyyən edilir:




 

 

	

 

	

 

	

 

	

 

	

Cədvəl 8

 




S.n.

	

Avtonəqliyyat vasitəsinin növü

	

Sərhəd sığorta müqaviləsinin müddətinə görə sığorta haqqının məbləği

(manatla)




12 ay

	

6 ay

	

3 ay

	

1 ay




1.

	

Minik avtomobilləri və onların bazasında istehsal edilmiş digər avtonəqliyyat vasitələri

	

130

	

91

	

59

	

26




2.

	

Yük avtomobilləri və onların bazasında istehsal edilmiş digər avtonəqliyyat vasitələri

	

485

	

340

	

218

	

97




3.

	

Qoşqular və yarımqoşqular

	

50

	

35

	

23

	

10




4.

	

Avtobuslar, mikroavtobuslar və onların bazasında istehsal edilmiş digər avtonəqliyyat vasitələri

	

370

	

259

	

167

	

74




5.

	

Motosikletlər və motorollerlər

	

95

	

67

	

43

	

19




6.

	

Traktorlar, yol-tikinti işlərində, meşə və kənd təsərrüfatında istifadə olunan avtonəqliyyat vasitələri

	

95

	

67

	

43

	

19

”.

Qüvvədədir
YÜKLƏ
Məcəllələr
© 2025 | e-qanun.az | Bütün Haqqlar Qorunur
Ədliyyə Nazirliyinin İnformasiya - kommunikasiya Texnologiyaları İdarəsi CROCUSOFT

E-QANUN